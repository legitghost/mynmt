at kaybat idala na karing pari a anak nang Aaron. Ing paring mangasiwa ya ing kumang kasakmal king arina at ing laru ampon ing sablang insenso a atyu babo na ning arina ban dulukan na king altar bilang tanda ning e na pamangalinguan at bilang mabanglung ain kanaku, ing Ginu. 
King kapitung aldo, miyain kayung pitung biserung toro, aduang lalaking tupa, at labing apat a lalaking tupa a pabanua tua at alang dipektu. 
Pasibayu yang migsalita kanaku ing Ginu. 
E kayu mangutang kareng taung maglakbe?E yo wari balu ding balita a darala da king pamagbalik da? 
ituki ne kanita ning panginuan ing ipus king lugal a pisasamban king Dios. Karas da karin tairan ne king pasbul o kaya king amba na ning pasbul, at karin ne busbusan a balugbug. Maging ipus na ne kanita kabang bie. 
Kaybat da ring libung banua mabulus ya i Satanas. 
Parusan ku la ding manuknangan king Ehipto anti ing pamamarusa ku king Jerusalem king kapamilatan na ning gera, danup, at salut. 
Kanitang misan, linapit la kang Jesus ding mapilan a Pariseo at talaturu ning Kautusan a menibatan Jerusalem. Kitang da, 
King biga at king dagat la ngan mebinyag antimong talatuki nang Moises. 
Lasakan na la ning Ginu ding bale da ring palalu, oneng ingatan na la ding karing kalulung mebalu. 
Bala ku mewala na ku king arapan mu,at kapilan man e ku ne akit ing banal mung Templo. 
Sinabi na karela, Saskup ku salu uling mabayat ing panamdaman ku. Malakuan kayu ken at magbante kayu. 
Pegalan ye ing Ginu king kekayung salita. Oneng kukutang yu, Makananu mi yang pegalan? Pegalan ye king kapamilatan na ning pamagsalita yung anti kaniti, Isipan ning Ginung Mayupaya king mayap lang tau ding sablang darapat e mayap; king kamatutuanan kapad na la deti. O kaya, king kekayung pamangutang, Nukarin ya ing Dios a e mangabiran?
Ngara king lub da ring mapilan a talaturu ning Kautusan, Lalapastanganan ne ning taung iti ing Dios. 
king ing lahi na kaku yang papanatilian ari kapilan man,at ing kayarian na e ya miwakasan. 
Inyang dimdam de ring pamuntuk ding pari at Pariseo ing talimhagang sinabi nang Jesus, balu ra king ila ding pamaramdaman na. 
Keka na la naman ding balang mibait a pangane anak o sese animal a tatalaga da ring Israelita kanaku. Kailangan mu lang tanggapan ding alagang panatbus da king pangane rang anak at king pangane sese rang animal a mituring e malinis. 
Kaybat na nita, kinua neng Moises ing salu ning tupa, at inain ne bilang makapasubaling ain king Ginu. Iti ya ing meging dake nang Moises king lalaking tupang miyain para king ordinasyun. Tiparan na ngan Moises ing sabla, agpang king inutus na ning Ginu. 
Tinuknang la ding kayabe nang maglakbe Saulo; e la mekabulad. Dimdam de ing bosis, oneng ala lang ikit nanuman. 
Ngarang sinabi karing tau Benjamin, Munta kayu at salikut karing mulahan ubas 
Nung kaybat yung mikayanak at mika apu at metua king lugal a ita, oneng dinapat na kayu mang e mayap king kapamilatan na ning pamangawang larawan ban samban, siguradu yang mimua kekayu ing Ginung kekayung Dios. 
Surian yu ing sablang bage at ing mayap ya ing pulutan yu. 
Inya lesak de ing sagradung asias at ing templo nang Baal. Kaybat na nita, gewa reng kasilyas angga na ngening aldong iti. 
Aku, ing Ginu, ing munie mumunang pamagtagumpe karing sundalus ning Juda ban kanita ing dangalan a tanggapan da ring lahi nang David at memalen na ning Jerusalem e maygit kesa ketang karing aliwang dake na ning Juda. 
Paten me ing lalaking tupa at kuma kang ditak king daya na at ikaskas mu karing pingul nang balugbug a wanan Aaron at ding anak na, at karing tindaragul da ring gamat dang wanan ampon karing tindaragul da ring bitis dang wanan. Isabug mu ing mitagan a daya karing apat nang suluk ning altar. 
Ila ding munie bie at dangalan keka. 
Pangutnan mu la at patunayan da iti keka. Inya matula mo sanang tanggapan ding kanakung tubud. Ipakisabi ku sana nung malyari ngeni mu mang piesta yu, dinan mu ke sanang apangan mi, deting talasuyu mu at ing kaluguran mung i David. 
Paurungan na la ning Ginung kekayung Dios king arapan yu at itabi na la kabang susulung kayu. Maging kekayu ya ing balen da antimo ing pengaku na kekayu ning Ginung kekayung Dios. 
Ngakung sinabi, E mu sa paintulut karing kakung kalaban ing gawan da kung pikaylian,detang magmaragul kaku potang miraragsa ku! 
Inya ngeni sumisi kayu at magbalik lub king Dios ban mipatawaran ing kasalanan yu, 
Linubas de; dekap da la ring anak nang lalaki at babai at pete de king kapamilatan ning espada. Sasalita da ring babai nukarin mang lugal ing milyari king bie na. 
Ing kasalpantayanan ya ing menagkat kang Moises inyang meragul ne ban tanggian nang mayaus yang anak na ning prinsesang anak ning ari. 
Uling tinuldu yang aldo nung nu ne ukuman king ganap a katuliran ing mabilug a yatu king kapamilatan na ning pinili na. Minie yang katunayan tungkul kaniti para karing sabla king kapamilatan na ning pamipasubli nang mie king taung ita! 
Ikit yu ing maragul nang upaya ning Ginu, ding tanda, at bage pagmumulalan a depat na. 
at ngana ning Ginu, Moises, puntalan mu la ding tau at sabian mu karela king gamitan de ing aldong iti ampon ing bukas king pamagsadia para king pamanyamba. Sukat dang pipian ing imalan da, 
Pakamalan de at gagalangan ding anak na at pupurian ne ning asawa na. 
Kaybat, peparatang nang danupking lugal a ita, at sinira na ing sablang apangan da. 
Ding anak nang Samuel ila ri Joel, ing pangane, at ing wali ya i Abiya. 
E yu apusan ing kesiasan dang buntuk ding tau Ehipto at ning ari da. E wari inyang parusan na nong e makanyan-kanyan pepaburen da lang meko ding Israelita? 
Ing tikian na ya ing payu da ring kayanakan, inya ngana karing memalen, Dininan na kayung mabayat a obrang tata ku; lalu keng gawan mabayat ing obrang papusan ku kekayu. Berug na kayu, oneng aku pamalupaluan da kayu! 
Ing makabang bie karela ku ibie,at ing kaligtasan.
Mitmu yang kalibian karela inyang ikit na la, at mitubud yang tau karela karin king Babilonia. 
Makasumami king Ginu ing kaisipan a e mayap, oneng tutula ya karing amanung mitmung lugud. 
Alang-alang king pangaku mu, O Ginu, iligtas me ing bie ku.King kekang kayapan anguan mu ku karing kakung kagutgutan! 
Maragul a tagumpe ing binie na king ari na;papakitanan ne king lugud a manatiliing pinili na,i David, at ding lahi na.
Ing Anak ning Tau kailangan yang miyabie karing taung makasalanan, mipaku ya king krus at subling mie king katlung aldo. 
Inya pemalagyuan neng Jose. Ngana wari, Dinan na ku pa sana ning Ginu metung pang anak a lalaki. 
King vision kabud ku na ikit ing sarili ku king siudad ning Susa a makapadurut pader king probinsia ning Elam. Makatalakad ku lele ning Ilug ning Ulai. 
Misan a aldo, minta ne naman karin i Eliseo at tinaglus ya king kuartu ban magpaynawa. 
Ing talaga a kilkul ding prinsipiat pekalalam ding taung marangal,kayabe ning karelang setro at tukud.Kaybat da king ilang a ita, minta la king Matana at 
Kulisak kayu king tula;miyabe-abe kayung magkanta,ikong lugal a melasak ning Jerusalem!Paligayan na ne ning Ginu ing balen na;linigtas na ne ing siudad na. 
Matula kung tuparan, O Dios ko, ing kekang kaburian!King kakung pusu Kautusan mu ilang makasimpan. 
Nung asagu ne ning toro ing metung a tau at mete ya, sukat yang paten ing toro king basibas at e sukat kanan ing karni na; ala neng pakibatan ing makibandi king toro. 
Mananu na sanang lingapan na kayu ning Ginu,at dinan kapayapan. 
Ding Amoreo tinabi da la ring memalen na ning tribu nang Dan karing bulubundukan, at e ra la pepaintulutan kuldas king kapatagan. 
Ikang magbante karing tau,nung mikasala ku, nanu keka ing gewa ku?Baket apili mu kung kekang puntirian?Baket tutu kung makapangabayat keka? 
Ngeni, tungkul naman karetang kalaban kung e maki buri king maging ari ku karela, idala yu la keni at paten yu la king arap ku! 
Ding sablang Israelita, ding karelang makatua, ding pamuntuk, at ukum, antimu rin ding dayuan a kayabe ra, tinalakad la mingatba na ning Kaban ning Kasunduan ning Ginu, arapan da la ring paring Levita a magdala king Kaban. Makatalakad la ding kapitna karing tau; gugulutan de ing Bunduk ning Gerizim. Makatalakad la ding kapitna at gugulutan da ne man ing Bunduk ning Ebal. Makanyan ing inutus na karelang Moises, ing talasuyu ning Ginu, potang datang na ing oras ning pamananggap da king bendisyun. 
Detang king yatu kalupa na la ning melalang king kapamilatan na ning gabun; detang king banua kalupa na la nitang ibat king banua. 
Inya pepayaus da lang lungub pasibayu at sinabi da karela king e na la magsalita o tuturu king makananu mang paralan king lagyu nang Jesus. 
Kaybat deng simbut ing lugal a ita, mitipun ya king Silo ing mabilug nang komunidad ning Israel at karin de telakad ing Toldang tuknangan ning Ginu. 
Tandanan yu: ing ninumang e tanggap king Kayarian ning Dios kalupa na ning pamananggap na ning anak a malati, e ya milub karin. 
Aturu me ing dalanan da ring batuin king miyayaliwang panaun,at ing dalanan da ring batuin ning Maragul at ning Malating Saru king banua? 
Kanita mu rin mekapaniabi yang pasibayu i Zacarias at pinuri ne ing Dios. 
Ginawa yang poesiang malungkut i propeta Jeremias para kang Aring Josias. Meging kaugalian na karing talapagkantang lalaki at babai ning Israel ing ikanta de ing poesia bilang kapigaganakan. Kakanta de pa angga ngeni at mayayakit ya king Libru da ring Tagulele. 
E wari ding sese rang baka at pibandian ampon ding aliwa pang sese rang animal maging kekatamu la? Inya manusig tamu king buri da ba lang manuknangan kayabe tamu. 
Ikayung pengari, e yu la dirinan dalan lumaban kekayu ding anak yu; nune sesen yu la king disiplina at aral ning Ginu. 
ding lupisak: mipagyu yaing metung king kekang palad,oneng king palasyu ning arikarin la manuknangan. 
Kaybat na nita, selita neng Jesus karela ing metung pang talimhaga. Ngana, Lawan ye ing tanaman a higera at ding aliwa pang tanaman. 
Pamintuan yu la sanang mitmung katapatan ban akit da ring aliwang bansa ing kabiasnan yu at beluan. Potang damdaman da na la deting kautusan, sabian da, Tune biasa ya iting maragul a bansa at atin yang pamanalastas! 
Minum ka king danum ning batis, at inutusan ku na la ring awak ban magdala lang pamangan para keka. 
Ngening mirasnan ta na king panaun na ning pamanialpantaya, aliwa na ing Kautusan ing talaingat tamu. 
Magobra keng alang patugut ban e ke mate danup. Bibendisyunan mi la deng tau neng paniumpa da kami; mibabata kami neng panasakitan da kami; 
Ding mapilan karing tau Filistia pigdala reng dakal a pilak at aliwa pang regalu, ding tau Arabia naman pigdala reng pitung libu at pitung dalan a tupa ampon pitung libu at pitung dalan a kambing. 
Mitmu ya ing bansa karing taung migtaksil king Ginu;mibiebie la king e mayapat abusuan ing karelang upaya.Uli ning sumpa ning Ginu magpaldas ya ing bansa,at melangi lang pipagpastulan. 
Ngaku wari, ba tamung makapisaup-saupan; ikayu asaupan yu ku king kasalpantayanan yu, at aku naman asaupan da kayu king kanaku. 
Misumpa ing tenam yu at ing sasadia yung pagkabiayan. 
Kasing dakal da la ring gintung dagis ding sablang siudad a sakup da ring limang ari a Filisteo; kayabe no kareti ding lugal a pakabakud pader at ding alang pader. Angga man king aldong iti atyu king asikan nang Josue karin Bet Semes itang batung maragul nung nu re timpak ing Kaban ning Ginu. 
Linual ya i Ehud; sera na la ding pasbul at kindadu na la. 
Makiramdam ya ing anak a biasa neng sasabianan neng tata na, oneng e na pansinan ning anak a masias a buntuk. 
Mangan la king masanting diling dikut ding baka at asno a gagamitan yu king pamaniarul king marangle. 
Inyang miras ing oras ning pamiyain king ain, linapit ya i propeta Elias king altar at ngana, O Ginung Dios nang Abraham, Isaac, at Israel, patunayan mu ngening aldong iti king ika ing Dios king Israel, at king aku ing kekang talasuyu, at king depatan ku ngan iti uling iti utus mu. 
Daratang ne ing panaun potang ikayu mismu iyugse yu la ding mekapalpikasalang idolo a gewa yu king pilak at gintu. 
Salut ing parala na arapan na,at utusan ne ing kamatayan tuki king bie na. 
Kanita yu la aganaka ding sablang makarine bage a depat yu at nung makananu yung dinatan ing kekayung sarili. Masumami kayu king sarili yu uli da ring bage e mayap a depat yu. 
Manibat Atalia miglayag lang pabalik Antiokia, nung nu la kapupurmeruan mipanibala king grasya ning Dios para king obrang ngeni ikua ra nang agampanan lubus. 
Ginu, akakit ku king Israel nung makananu da lang panalukian at iyatad ding pengari ding karelang anak king pipatayan. 
Penamdaman dang lalu itang sinabi na king e ra ne akit pasibayu. Kaybat na nita, inantabayanan de angga king barku a seken na.
Pekibat nang Jesus, Makalunus kayu naman, ikayung talaturu ning Kautusan! Uling papusan yu karing tau ing mabayat a karga a ikayu mismu e yu buring tagkilan ditak mu man ban saupan yu la mo sanang mamusan. 
Pipigilan da lang kalulu ban e re atanggap ing karelang katuliran,at mangapilitan lang tumakas at salikut ding mangailangan. 
Inya iparala mu na ngeni keni ing trigu, sebada, larung olibo, at ing alak a binggitan mu kanaku para king kailangan da ring tauan ku. 
Sana isalikut mu ku king tuknangan da ring mete;paburen mung makapampan ku kabang ing mua mu atyu,at itakda me ing panaun ban ganakan mu ku. 
Inyang miras ne i Jefta king pibalebale na karin Mizpa, ing linual sinalubung ya ing anak nang babai; maki pandereta ya at teterak yang sinalubung. Ya mu ing kabubugtungan nang anak. 
Ing pamamili na karela manalumpakan king grasya na at e ketang nanumang depat da. Uling nung ing pamamili na ning Dios manalumpakan mu king daraptan da ring tau, e mu na atunggen grasya iti. 
E ku lalako king i Abraham tata ria naman ding mesirkunsisyun. Oneng e uli na ning pangasirkunsisyun da, nune uli na ning mabibie la agpang king kasalpantayanan a kalupa na ning kang Abraham kanita pang bayu ya mesirkunsisyun. 
Makatalakad ya ing ari na ning Babilonia tulid ning tanda king salapungan da ring dalan. Ban abalu ne ing dalan a pilinan na, ikusug na la ding paslu na at mangutang ya karing idolo na at siasatan ne ing ate na ning animal a misakripisyu. 
Makasulat king Istoria da ring Ari ning Israel ing heganaganang depat nang Jehu. 
E mu daragdagan ing sinabi na ban e na ka paniabianan at ausan malaram. 
Ngara karela, Lalaking tau Galilea, baket pakatalakad kayu keti at makatalanga banua? I Jesus a ikit yung mitas banua king arap yu datang yang pasibayu, nung makananu yeng ikit mitas banua. 
Nganang mekibat ning Ginu, Ding buran ku lagyu king libru ku ila ding taung mikasala kanaku. 
E ye papaten ing gaindu king aldo a paten ya ing biseru na, baka ya man o tupa o kambing. 
Kaybat meko la karin at migkampu la king Iyeabarim, ing ilang a lugal dane aslagan ning Moab. 
Uli na ning kasalukuyan a kagutgutan, isipan ku king masanting ing manatili ya ing tau king sadia nang kabilian. 
Oneng ing Dios idala na ka king kasiran a alang angga;ilako na ka king kekang tolda at iyabe karing mete. 
E ra ku man aganakaagyamang linigtas ku la king Ehipto,at tinaid libutad ning disyerto:king bansang disyerto at kulkul,king malangi at makatakut a lugala alang manuknanganat alang bisang dumalan. 
Malinis ing sabla para karetang ating malinis a pilubluban; oneng para karing marinat a isip at alang kasalpantayanan ing sabla marinat, uling marinat la ding karelang kaisipan at konsiensia. 
Inya tinubud na la karin king Macedonia ding adua karing kasaup na: di Timoteo at Erasto, kabang ya mismu menatili ya pa king probinsia na ning Asia. 
Ngeni, O Ginu,nanu mo ing kakung panenayan?Keka ku bibili ing kakung kapanayan. 
Ing upaya ning Dios tutung maragul, e ta man makalapit;bina yang makatuliran, ala yang pamangabiran. 
Inya nganang Pilato, E mu daramdaman ing sablang susumbung da laban keka? 
Bustan mu lang purian de ing lagyu ning Ginu,uling ing lagyu na maygit ya karing sablang lagyu;ing ligaya na lalagpus king yatu at king banua. 
Ngana ning ari, E ka tatakut; nanung akakit mu?Pekibat na ning babai, Atin kung akakit a balamu metung a espiritu; lalto yang ibat king gabun. 
At ating katawan a atyu banua, at katawan a atyu keti king yatu; atin lang sariling leguan ding katawan a atyu keti king yatu. 
Sana ganap ku lang atuparan ding kekang kautusanba kung e mipakarine, at akua ku ing tagumpe. 
Ala kayu waring sariling bale a malyari yung pipanganan at piinuman? Buri ye galang insultuan ing iglesia na ning Dios at ibili yu la king kamarinayan ding pakakalulo? Nanung panayan yung sabian ku kekayu? Purian da kayu? Agyang ditak e ra kayu purian! 
Makatuliran ya ing Ginu king sablang dapat na,at maganaka karing sablang dapat na. 
Purian me ing Ginu, O kaladua ku!O Ginung kakung Dios, ing degulan mu e mu nanu!Makaimalan ka king dangalan at kamalan. 
Maging e munaman malinis ing isanu mang pigkeran na o piluluklukan na. 
Manintun kung magpakalunus king Dios para kaku,anting kakaluguran a magdipensa. 
Nung sasabian tamung e tamu mikasala, gagawan ta yang malaram ing Dios at ala yu kekatamu ing amanu na.
Pirakerakayan me ing gabun agpang king bilang da ring balang tribu. 
Nganang tinutul Moises, Makananu na ku pung pakiramdaman ning ari ning Ehipto ngening e na ku man biasang magsalita?
Miyain kayu namang metung a lalaking kambing para king ain-a-kapamayaran-king-kasalanan da ring memalen. Iyain la reting ain subali pa king aldo-aldo ain-a-durulukan kayabe ning ain-a-binutil ampon ain-a-inuman. 
Inutus na ning ari karing tauan na ing paburen da na lang mako a darala ing heganaganang pibandian da.
Oneng ngara ding mapilan, Pepasala ne mata ing bulag! Baket pepaburen neng mete i Lazaro? 
Nganang minie bilin karing manimunang makatua, Panayan yu kami keti king kampu anggang e ke magbalik. Kayabe yeng malakuan keti i Aaron at i Hur; ninuman ing mika problema kekayu, karela kayu lumapit. 
Oneng alang taung makapatunud king dila. Tutu yang e mayap at e me apigil; mitmu yang kamandag. 
Ala na waring panulu karin king Gilead?Ala na waring manulu karin?Baket e la manakit kapaldananding taung kakung pinili?
Ngulangul kayu, ikayung maglayag king dagat! Melasak ne ing siudad a kekayung penaligan. 
Nganang Moises, Ginu, e ku pu talagang biasang magsalita manibat na king ibat at angga na ngening pakisabian yu ku. Makuyad ku pu dila; urut-urut ku pung magsalita. 
Kewani na lang Jesus ding labing adua at sinabi na karela, Lawan yu! Papunta ta na Jerusalem at karin matupad ing sablang sinulat da ring propeta tungkul king Anak ning Tau. 
Oneng tinggian ne ing lahi nang Jose;ing lahi nang Efraim e nia naman buri 
Ing Ginu ya ing sikanan ning balen na;ya ing magdipensa at magligtasking taung kaluguran na. 
Atin namang mamate a ala yang tikman a tula nanuman;mebie ya at mete ya, pusu na mitmu yang mapait. 
Kabang atyu la karin, miras ing oras ning pamanganak nang Maria. 
Nung atin kang balugbug, pakiramdaman mu ing sasabian na ning Espiritu karing iglesia!Ibie ku karing magtagumpe ing katuliran mangan king bunga na ning tanaman ning bie a atyu king Hardin ning Dios. 
Ikong bunduk, obat mipalundag kayung anting lalaking tupa,at ikong talimunduk anti ding biseru da? 
Pekibat na ning memalita, Milayi ya pu ing Israel arapan da ring Filisteo at dakal lang mete karing tauan tamu; kabilang la kareti ding adua yung anak, i Ofni at i Fineas. At abihag de ring kalaban ing Kaban ning Dios. 
Makapagmulala ing milagrung depat na ning kaduang animal a mabagsik king akakit da ring tau uling pati api apapatipan nang ibat banua. 
At dinuku ya i Joab king ari bilang pamamie galang at kaybat sinabi na, Bendisyunan na kayu sana ning Dios. Tune abalu ku ngening aldong iti king katanggap-tanggap ku king kekong arapan, uling pekiramdaman yu ing kanakung kayaduanan. 
Ding puad na anti la karing alabastrung asiaskaring gintung talpakan makatalakad.Makawili yang lalawan;anti ya king matas a Lebanong kabundukanat ding sedrong mangatas nang tanaman. 
Ing bining digpa libutad ning dikut a masuksuk kalupa da la detang makiramdam king amanu, oneng ing karelang kalingasngasan, ing pibandian at ing pamagsaya king bie ya ing makisiksikan king amanu at pupuputan da. Inya e na akuang lululut ning karelang bunga. 
Kaybat na nita, ikit ku la ding apat a anghel; makatalakad la karing apat nang suluk ning yatu. Pipigilan da la ring apat nang angin ning yatu ban e pa mu mangin king yatu o king dagat o king isanu mang tanaman. 
Mabie ya ing Ginu!Purian ya ing mimingat kaku!Ipasiag ing kayapan ning mayupayang Dios a magligtas kaku! 
Paraparehu la sukad deting kuartung-guardia king misusumangid na ning malating dalan, at paraparehu la naman king kapal ding pader king pilatan da.) 
Nung lungub tamu king siudad, mate tamu mu rin uling maragul ing danup. Nung e ta naman mako, mate tamu munaman. Masanting pa ing munta tamu king kampu da ring sundalus ning Siria. Mayap, nung e ra katamu paten. Nung paten da katamu, ita na ya ing kawakasan tamu. 
Meriria ya i Saul kang David manibat na kanita. 
Asawa na nia namang David kanita i Ahinoam ning Jezreel; ilang adua ding meging asawa na. 
Ing katutuan sasabian ku keka: inyang kayanakan ka ika ing mibiblas king sarili mu at lalakad ka nung nu ka bisang munta. Potang tumua ka, iyatiat mu la ding gamat mu at aliwa ya ing miblas keka at midala keka king lugal a e ka bisang munta. 
Melasak ya ing siudad ning Nineve,ala yang katau-tau!King takut malalaso lang pusu;gagalgal la ding tud, sikanan mebating;maputla lang karelang lupa. 
Pitung aldo kayung miyayain ain-a-pamangan. Mitipun kayung pasibayu king kawalung aldo ban samba at miyain ain-a-pamangan. Uling aldo yang pamanyamba, e kayu bitasang magobra king aldong ita. (
Sasamban dia naman ding tau ing Ginu at memili lang miyayaliwang tau ban maging pari da. Ding tau ila ring babie ain para karela karing altar a atyu karing mangatas a lugal. 
Pepabili na la reting kerubin king Kabanal-banalan a Lugal. Makaladlad la ring karelang pakpak at halus mitatagkilan la ring karelang pakpak king libutad na ning kuartu, at tatagkil la karing pader ding sumangid dang pakpak. 
Mibandi ka king gintu at pilak uli na ning kekang kabiasnan at gelingan. 
Walu yang banua i Josias inyang meging ari ya king Juda, at mig-ari ya king Jerusalem kilub ding atlung pulu't metung a banua. 
Ala yang anak a lalaki i Sesan; babai la ngan. Oneng atin yang ipus a lalaking tau Ehipto, ing lagyu na Jarha. 
Kanitang kasalukuyan nang susundung Saulo ing balak nang papate na la ngan ding alagad na ning Ginu, migsaria ya king arap ning Pekapun ding Pari. 
Inyang atyu ku Damasco, pepabante ne ning gobernador a sakup nang Aring Aretas, ing pasbul ning siudad ba na kung parakap; 
Tinalakad ya ing metung at minta ya king marangle ban kumang gule. Menakit yang layas a wake at menagtal ya karing bunga na at kinandung na la. Inyang mibalik ya, pengili na la at bilug king kuran a pilulutuan agyang e na balu nung nanu la. 
Miragsa la't mipaid anting taung malasing;ing sablang beluan da e mekasaup karela. 
Sipingnan neng Jacob at mebuktut ya iti at mikayanak yang lalaki. 
Mako na ka at lakaran ing gabun, ing kaba at lapad na, uling keka ku babie iti. 
Lawan yu la pu ding kekaming tinape. Mamali-mali la pa inyang lakuan mi la ding pibalebale mi para makikit kekayu. Lawan yu la ngeni. Mangasias na la pu at mengulapu. 
Nganang Jacob kang Jose, Ngeni malyari na kung mate uling ikit da kang pasibayu at balu ku king mabie ka pa! 
Manibat king Mahanaim, minta la ring opisyal nang Isboset at i Abner king siudad ning Gibeon. 
Pekibat nang Balaam, Ding tau pung tinubud nang Aring Balak a anak nang Zipor at ari ning Moab. 
Ngana ning Ginu kari Moises at Aaron, 
E kayu magtestigu king e katutuan laban king kalupa yung tau. 
Oneng minie yang utus ing ari na ning Siria karing atlung pulu't adua nang pekapun da ring karung panggera king ala lang aliwang labanan nung e mu ing ari na ning Israel. 
Ipaid na lang marayu ning angin ding kekong pamuntuk,mabihag la ding kekong kakampi king labanan,milako ya dangalan ing kekong siudad, at mibili ya king kamarinayan,uli ning sablang depat yung e mayap. 
Makabakud yang pader ing balang metung kareti, at atin lang kalang a makapakat king pader. 
Nung sakaling buri da lang panasakitan, lumual karing asbuk da ing api a duluk karing masama karela. At king anti kaniting paralan karin la mate ding bisang makapanasakit karela. 
Sinake ya ketang kerubin,at mabilis sinulapo makasake karing pakpak ning angin. 
Inya i Zerubabel a anak nang Sealtiel, at i Jesua a anak nang Jozadak, penimunan dang pasibayu ing pangatalakad na ning Templo a atyu Jerusalem. Kayabe da la at kasaup deting aduang propeta na ning Dios. 
Linisan mu ing sablang kakung karinatan, at patawaran mung kakung kasalanan. 
Oneng king uli yu matula ku king ala ku karin ban maniwala kayu. Tara, puntalan ta ya. 
Kalupa ne ning metung a butul mustasa a tenam na ning metung a tau king mulahan na. Dinagul ya iti angga na inyang meging anti yang tanaman a matas. At memaniale la ding ayup karing sanga na. 
Parusan na la king depat dang pamikasala,at paten na la uli ning kasalanan da.Wa, ing Ginung kekatamung Dios, paten na la.
uling e ra agyung kargahan ing kautusan a ngana, Ninuman ing tuklu king bunduk, agyang metung yang animal, basibasan ya angga king mate ya. 
Ala kung sabian kekang kalaraman,uling tau yang biasa ining atyu king kekang arapan. 
Ngana ning lalaking mag-asikasu king ari, Talasuyu ning Dios, e mapalyari yan agyang pang ibuklat ne ning Ginu ing awang ning banua.Pekibat nang Eliseo, Akit mu mu rin bukas king iti mapalyari oneng e ka makapangan. 
Kanita ku aisip king deti kalulu la mu at mangmang.E ra balu ing karelang daraptan;e ra balu ing aduan ning Dios karela,itang parapat na karela ning Ginu. 
Ibalik mu kami, O Dios!Malunus ka kekami at miligtas kami! 
Miras la king metung a lugal a meyaus Mara, oneng tutung mapait ing danum karin, inya e la mekainum kaniti. Iti ing sangkan nung inya meyaus yang Mara ing lugal a ita. 
Ngana, Anak ning tau, ding taung manuknangan karing siudad a melasak ning bansang Israel sasabian da: Bukud yang metung i Abraham, makanyan man mibie ya kang Abraham ing mabilug a bansa. Dakal tamu, inya ing bansa kekatamu ya ngeni. 
Inya liwalan na lang Pilato at kitang na karela, Nanung dalum ing yarap yu laban king taung iti? 
Ngana ning Ginu, Kilub ding pitung aldo e kayu sukat mamangan tinape nune mu itang alang lebadura. King mumunang aldo ilako yu karing pibalebale yu ing sablang lebadura, uling ing ninumang mangan tinape ating lebadura kilub ding pitung aldo reta, mitiwalag ya king balen ning Israel. 
Mengari king larung mabangluking buntuk mitugtug, at managlus karing balbasat talab ning baru nang Aaron. 
Igawa yeng sanepa a atlung pulgada katas bilang kulung na babo, at dinan ya namang palamuting gintu king makapadurut. 
Oneng kapalad yo! Manakit la ding mata yu at makaramdam la ding balugbug yu! 
Ala kung matulid magmaragul agyang panaral ke ing Mayap a Balita. Utus kanaku ing manaral. Makalunus ku, nung e ke ipanaral ing Mayap a Balita! 
dininan nang pibandian, dangalan, at aliwa pang bage ning Dios. Nanupata e ya magkulangan king nanumang kailangan na, oneng e ne dininan oportunidad ning Dios ban saya ya ketang atyu king bie na, at aliwa ya pang tau ing makinabang. Iti alang kabaldugan at makasakit lub. 
Paniwalan da king e na kailangan pa ing Dios pagsilbian ya,at king Dios ala naman pakinabang ing manalangin la. 
Inyang abalitan nang Rebeca ing babalakan nang gawan Esau a pangane na, inaus ne ing bungsu nang i Jacob. Ngana, Jacob, babala yang paten na ka ning kapatad mung i Esau ba yang makayablas keka. 
Migdala lang taung malaram. Sinabi ra, Ala yang patugut magsalita ing taung ini laban king kekatamung banal a Templo at laban king Kautusan nang Moises. 
Ngana ning Ginu kang Moises, Panikan mu ku king bunduk; ituki mu la ri Aaron, Nadab, Abihu, at ding pitung pulung manimuna na ning Israel. Kabang makarayu kayu pang bagya, duku kayu at samba. 
Potang lumual ya ing marawak a espiritu king metung a tau, maglibut-libut ya king malanging gabun; manintun yang lugal a apipagpaynawan na. Nung ala yang akit, 
Migising ya i Solomon; akilala na ing pekipagsalitan ne ning Dios king kapamilatan na ning paninap. Mibalik ya Jerusalem at tinalakad ya arap na ning Kaban ning Kasunduan ning Ginu at miyain yang ain-a-durulukan at ain-ning-pamisulusulu king Ginu. Kaybat na nita, migtau yang maragul para karing tauan na. 
at isumpa mu kanaku king lagyu na ning Ginu, ing Dios ning banua at yatu, ing e me panintun ayasawa na ing anak ku karing memalen na ning Canaan nung nu ku manuknangan. 
Ding mismung Levita ilang miglinis king karelang pangatau at pinipi ra ing karelang imalan. Kaybat na nita, telaga na lang Aaron bilang ain a makapasubali king Ginu at depatan na ing kasuyuan pamisut ban luminis la. 
Ala tamung akarapat kabang kekatamung lalawan ing mesirang pupul.Ala nang tulang mayayakit kilub ning Templo ning kekatamung Dios. 
Megumpisang dinatang ing karelang babie kanitang katlung bulan at meyari king kapitung bulan. 
Buri da pa ing kapurian a ibat karing tau kesa king kapurian a ibat king Dios. 
Ngana ning ima kang Elias, Talasuyu ning Dios, obat depatan mu iti kanaku? Dinatang ka wari keti ban ipaganaka mu la kanaku ding kasalanan ku king Ginu at paten ing anak ko? 
King Ginu maus kung masikan,at ya naman king bunduk nang banal,kaku munie yang kapakibatan. 
Melakuan yang makalukluk karin i Maria Magdalena at itang metung pang Maria; makalukluk la arap ning kutkutan. 
Kanita sinumpa ya i Saul king babai king lagyu ning Ginu. Ngana, Ing Ginu ya ing saksi, alang parusang miras keka king kekang daptan. 
at e tuknang iti anggang e na atuparan itang sablang buri nang daptan. Karing aldo a datang, kanita ra akuang aintindian iti ding taung pinili na. 
at labing aduang librang kasia (agpang king timbangan ning santuaryu). Idagdag mu kaniti ing metung a galun a larung olibo, 
King pamagsalita na ning Dios tungkul king metung a bayung kasunduan, mangabaldugan king bibilang na neng alang ulaga itang minuna; E na lambat lumipas ya ing isanu mang bage milalako ulaga at maluluma.
Belikan na lang pasibayu ding alagad at disnan na lang matudtud uling tutu lang mitutundu. 
Pinili de ring memalen na ning Juda i Joahaz a anak nang Aring Josias bilang kayalili nang ari. 
Para king pasbul na ning Tolda, ginawa lang tabing king linen a mapinu kaimalanan a pemaltakan king sinulad a lanang asul, muradu ampon malutu, at pelamutian dang burda. 
Meko la king Midian at minta la king Paran nung nu la menikuang tau ban mekiabe karela. Kaybat na nita, minta la king Ehipto at mekikit la king ari a minie karelang bale, pamangan, at gabun. 
Iti ing sangkan nung inya pati na ing balen ning Diostutuki ya karela, at maniwala king balang sabian da. 
Ipagmaragul yu ing mika kasunduan kayu king kamatayan at ikua yung mekikasundu king tuknangan da ring mete. Sisiguradu kayu king miligtas kayu king kasiran potang datang na uling manalig kayu king kalaraman at kapamiraitnan tungkul king kaligtasan yu. 
Kinta neng David iting kanta king Ginu inyang linigtas ne ning Ginu karing gamat nang Saul at karing aliwa na pang kalaban. Nganang migkanta: 
Mikalilua kayung metung a tinape a megawa king mumunang arinang apalto yu, at iyain ya iti bilang ain ibat king pupul. 
Ganakan mu, O Ginu,ing kekami milyari.Lawan mu kami,keka sanang lawan kekeng kamarinayan. 
Nune, maging maganaka kayu sana at mapaglunus king metung at metung, at mipapamatawad kayu antimo ing pamamatawad na kekayu ning Dios king kapamilatan nang Cristo.
Agawa mung kalupa ning Dios ing iladlad me ing suklub ning banua,at apasias meng kalupa ning kikintab a bakal? 
Mete ya at mikutkut king Samaria, at ing anak nang i Jeoas ya ing menalili bilang ari. 
Pota mitalakad la ding pundasyun oneng e na ne man apayari, kaylian dia ding sablang manakit. 
Mekibat ya i Jesus, Idame mu ing bie mu kanako? Ing katutuan sasabian ku keka: alingad mu na kung mekatatlu bayu ya tulauk ing tatyo.
Ala kung itagan o pakitanan lunus. Parusan da ka uli na ning makasumaming bage depat mu. Akilala mu kanita king aku ing Ginu at king aku ing mamarusa keka. 
Tutu kang mayupaya at tutu kang masikan,at ing gamat mung wanan makayatiat ya. 
Sukat yang mamayaran apat a besis king depat na uling ala yang lunus. 
Inya kitang nang David king Ginu, Buri yung labanan ku la deting Filisteo?Pekibat na ning Ginu kang David, Wa, lusuban mu la at iligtas me ing Keila. 
Inyang metahimik na, minaus yang pulung i Pablo karing talasalpantaya. Kaybat na lang arinan tetagan a lub king pamagsalita na, memun ya karela. Kaybat na nita, meko ne at tinaglus ya king Macedonia. 
Oneng linaban la king Ginu at pepalungkut de ing banal nang espiritu. Inya meging kalaban de ing Ginu at lebanan na la. 
Sinabi ne ning talapangasiwa king alak ing paninap na kang Jose. Ngana, Apaninap ku ating kukulate ubas arapan ku. 
Meging makatakut lang lalawan ding balen na; mengari la king disyertong alang danum nung nu alang manuknangan o daralan man. 
Pota galang isipan yu king lisuban ke ing bansa yu at lesak ke a e ke kasaup ing Ginu? Ing Ginu mismu ya ing sinabi kanakung lusuban ke at lasakan ing bansa yu. 
Potang bagutan de king katawan na,tutulu ya king daya ing kikinang nang punta,mikatmuan ya king takut mabilug nang pangatau. 
Lawan mu, ngana, dirinan da kang kapaintulutan gumamit king gabun ku. Ikang bala nung nu ka bisang tuknang! 
Maging pekamalungkut yang bansa keti king yatu, at lubus lang malasak ding siudad na. 
Ing masanting nang daptan ning tau ya ing mangan, minum, at magsaya king bunga na ning pipagalan na. Balu ku king iti ibat king Dios 
At dininan de. Kitang nang Jesus karela, Kaninu ya larawan at lagyu ing atyu kaniting salapi?King Emperador la, ngarang makibat. 
Sakit la at mate detang atyu king marayung lugal; mate la king gera detang atyu king makalapit, at mate na la man king danup detang miligtas. Takman da ing bayat ning kanakung mua. 
Ing kadua kareting pikabaluan a Atlu ya i Eleazar a anak nang Dodo ning pamilya nang Aho. 
Nganang Jesus, Makiramdam kayu! Daratang na ku! Mapalad la ding tutupad karing ula a makalaman kaniting libru! 
Kanan yu ing karni na ning animal a yayain yu king aldo mu rin a inain ye o itang kabukasan. Silaban yu itang mitagan. 
Makasalikut ya karing mata da ring mabie,makapampan ya maging karing susulapo ayup. 
Kabud abalitan da iti ding kamaganak na minta la karin ba reng ilako, uling sasabian da ring tau, Masisira ya buntuk! 
Potang damdaman yu na karing babo da ring tanaman a balsamu ing karelang pamagmartsa, kanita yu la biglang salakayan, uling kimut kung makauna kekayu ban sambutan la ring sundalus da ring Filisteo. 
Minagus pababa karing bunduk, at miras karing kapatagan,king lugal a sidia mu. 
Inyang milub na la Samaria nganang menalangin Eliseo, O Ginu, ibuklat mu lang pasibayu ding mata ra ban manakit la. Biklat na la mata ning Ginu, at ikit da king atyu la pala Samaria. 
Belita na kekami ing lugud a binie na ning Espiritu kekayu. 
Nganang Jacob, Nung talagang e ka mua kanaku tanggapan mu sana iting babie ku keka. Ngening tinggap mu ku balamu akakit ku ne keka ing lupa na ning Dios. 
Makanyan munaman, kabud akit yu lang malilyari deting bage, balu yu king malapit na ing oras na ning paniatang na; magumpisa na. 
Ninu ing balu yung sundalus a beyaran na ing sarili nang gastus king pangasundalus na? Ninu ing ortelanung e mengan karing ubas a bunga da ring tenam na? Ninung pastul tupa ing e magkabie king gatas da ring papastulan na? 
Nung makananu kung dela iting kasakitan kareting memalen, makanyan ku la munamang idala karela ding bage mayap a kanakung pengaku. 
Ding manimuna ning Isacar dinatang lang kayabe nang Debora.Wa, i Isacar dinatang ya at i Barak antimu rin,at tikian de king kapatagan.Oneng karing pamilya nang Rubenmika maragul a alinlangan. 
Mengapamulala la ding dakal a tau at ngarang kukutang, Ya na kaya iti ing Anak nang David? 
Tinipa ya at minta munaman karin ing Ginu king kapamilatan na ning asias a biga, at migpuestu ya arap ning pasbul. Inaus na la ri Aaron at Miriam. At inyang milapit na la, 
Ibalik na sa karela ing kasalanan da anting parusa;O Dios a tapat, gisanan mu la sana. 
Makanyan nang tiknang Saul ing pamanagal kang David, at ding Filisteo ila ring inarapan na. Inya meyaus yang Bunduk-bundukan ning Pamanakas ing lugal a ita. 
Agad-agad neng inaus ing kayanakan a lalaking talapagdala karing armas na. Ngana, Bagutan me ing espada mu at isaksak me kanaku, marahil sabian da pa reng tau kanaku king apate na ku ning metung a babai. Inya siksak ne king espada, at mete ya. 
Iti ing sasabian na ning Ginung Dios, Siran ku la ding idolo at ding e tutung dios ning Memfis. Ala nang sumakup pa king Ehipto; pamatakutan ku la ngan ding tau karin. 
nung king kamatutuanan ibat ya king Dios, e mu ing e yu la sambutan, nune miras kayu pa ketang kabilian a ing Dios mismu ya ing kekayung pakilabanan!Tinggap na ning Konsehu ing mungkahi nang Gamaliel. 
Ibaba na lang mayabang a prinsipi,at pamatakutan na la ding marangal a ari.
Linibutad ya ing metung karela a milagyuan Agabo, at king kapamilatan na ning upaya na ning Banal a Espiritu inula na king malapit nang mikamaragul a danup king mabilug a yatu. (Dinatang iti king panaun na ning Emperador Claudio.) 
Mate ya ing Anak ning Tau agpang king misulat; oneng makalunus ya itang taung magtaksil king Anak ning Tau! Mayap pa ing e ne mibait! 
At menganak yang metung a lalaki ing babai, oneng ating sinamsam king anak at dela ne king Dios at king tronu na. Ing anak a iti mitalaga yang mag-ari karing sablang bansa king kapamilatan na ning palupalung bakal. 
Mekikit la kang Balaam at ngara, Balaam, pasabi nang Balak a anak nang Zipor king e mu sana paintulut ing mika ating sagabal king pamunta mu karin, 
Makasulat ngan king Istoria da ring Ari na ning Israel ing aliwa pang mengapalyari king pamag-ari nang Manase pati na ing panalangin na king Dios at ding amanung selita ra ding propeta na ning Ginu, ing Dios ning Israel. 
Ngana kanaku ning Ginu, E mu na aduan pa kanaku ing saupan ku la deting tau. 
Nung aluran ne ning lalaking ating tulu ing taung malinis, sukat nang pipian ning taung miluran ing susulud nang imalan at saka ya mandilu, oneng manatili yang e malinis angga king kabengian. 
Linub ya at sera ne ing pasbul. Ya mu at ing anak a mete ing atyu karin. Menalangin ya king Ginu. 
Datang la karin ding taung magdalang pana at paslu. Wa, mitubuanan yang dikut at tanaman a masuksuk ing mabilug a bansa. 
Potang tuknang ya, yatu mamayun ya;at potang maglalawe ya, bansa gagalgal la.Ding alang anggang kabundukan misalbag la ngan;ding alang kapupusan a bunduk-bundukan lalbug la,ding bunduk-bundukan a delanan na kanitang minunang panaun. 
Inyang mekapangan ya, mibalik ing sikanan na.Menatili ya pang mapilan a aldo i Saulo a kayabe da ring talasalpantaya karin Damasco. 
Oneng daratang na ing oras, at miras na, nung kapilan ding tune sasamba samban de ing Ibpa king espiritu ampon king katutuan. Ding anti kareti ila ding buri nang samba ning Ibpa keya. 
Gawan da kang anti ing pader a tangsu arapan da ring taung deti. Pakipaten da ka man ding tau oneng e ra ka sambutan. Mantabe ku keka at ingatan da ka. 
Karing gamat mu ipanibala ku ing bie ku.Ika ing migligtas kaku, Ginu;O Dios, tune kang tapat. 
Pipulung da nung makananu reng aparakap king makalihim i Jesus at kaybat ipapate re. 
E yu sukat pakiapusan ing pamanyamba ra king pamanyamba yu king Ginung kekayung Dios. 
Tuknangan yu na ing pamagsamantala karing dayuan, karing ulila, at karing babaing mebalu. Tuknangan yu na ing pamakamate karing alang kasalanan a memalen na ning bansang iti. Tuknang na kayung sasambang aliwang dios uling iti ya ing makasira kekayu. 
Balu yung masalese king e re malyaring kamtan ding marawak ing Kayarian ning Dios. E yu pipiraitnan ing kekayung sarili! Uling ding taung imoral, ding sasambang idolo, ding makipangalugud, ding makipangatawan king kalupa rang babai o lalaki, 
Kaybat dimput ne ing pataram ban saksakan ne ing anak na. 
Binie ku ing dutung a panangab karing ain-a-durulukan king mitakdang oras, at ing kaayusan para karing ain tungkul karing mumunang pupul a binutil at prutas.E mu sana kakalinguan, O Dios ko, at kilalanan mu sa iting depat kung mayap.
o potang atin na kayung dakal a kawan a baka at tupa o labis-labis na la ding kekayung pilak at gintu o potang mibandi na kayu. 
At tikian ne ning metung a baintaung makabalabal mung linen. Dekap dia naman, 
at tuparan na ning Ginu itang pengaku na. Ngana, Nung ding anak mu at ding maging anak da manatili lang tapat kanaku at mamintu king kaburian ku king mabilug dang pusu at kaladua, kanita manatili lang mag-ari king Israel. 
Ngana pang Haman, Aku mu ing kinumbira nang Reyna Ester a maging kayabe na ning ari king pamangan at inuman a sidia na. Kumbiradu ku munaman king reyna bukas a kayabe ning ari. 
Ginamit nang Aring Solomon ing dutung a almug king pangagawa na ning eran na ning Templo ning Ginu at ning palasyu na. Ing aliwa pepagawa nang alpa at lira para karing manigtigan. Ala nang anti kanita a meyakit pa king sakup ning Juda.) 
Pero e ya mete i Josue a anak nang Nun at i Caleb a anak nang Jefune. 
ri Aring Kedorlaumer ning Elam, Tidal ning Goiim, Amrapel na ning Sinar, at Ariok ning Ellasar; apat a ari laban karing lima. 
Pasalamat kayu king Dios ning banua;uling ing lugud na alang angga.
Ngana ning Ginu, Makasadia kung makibat karing panalangin da ring taung pinili ku, oneng e la menalangin. Panenayan kung panintunan da ku, oneng e ra ku penintun. E ya menalangin kanaku ing bansa agyamang parati kung makasadiang ipakibat karela: Atyu ku keni; saupan da kayu. 
Kitang nang kaduang besis, Simon, anak nang Juan, kaluguran mu ko?Mekibat ya i Pedro, Wa, Ginu, balu mu king kaluguran da ka.Nganang Jesus, Ingatan mu la ding tupa ku. 
Itang misasalapi king kapamilatan ning matas a interes at pamaglinlang karing tau, miras ing pibandian na king taung malugud karing pakakalulu. 
Mibagsak ka naman, Babilonia.Mapalad ya itang mablas kekaking sablang kekami mu gewa! 
Ing danum dinatangat buri na kung takpan;bala ku ita na ing kakung kawakasan. 
Kaybat na nita, nganang Moises kang Kora, Bukas marap kayu king Ginu, ika at ding aduang dalan limang pulung abe mu at i Aaron. 
Adua lang pulu't limang yarda king kaba ding tabing king dane albugan; atin lang apulung asias at apulung sulpakan ampon sabitan at baras a pilak. 
Nganang Lamec karing asawa na,Ada at Zilla, pakiramdaman yu ku!Pete ke ing metung a kayanakan uli ning penasakit na ku. 
Inya lilan da ring Israelita karing datukanan ing masang alang lebadura; binalut da karing balabal da at saka ra na pisanan. 
Mekiabe ya i Eglon karing Ammonita at karing Amalekita; simbut de ing Israel at abihag de ing Jerico, ing siudad ding palma. 
King anti kaniting paralan da abalu ding sablang tau ning yatu king ing Ginu ya ing Dios, at ala nang aliwa pa. 
Nganang Jesus, Pedro, tandanan mu iti: bayu ya tulauk ing tatyo king aldo iti makatatlu mu na ku ikuang alingad. 
E yu wari balu nung makananu yang mete i Abimelek a anak nang Jerubeset? Bigsakanan neng gilingan a batu ning babaing atyu babo ning pader. Inya mete ya karin king Tebez. Obat pekalapit yu king pader? Nung yan ing sabian na keka, kanita sabian mu, Mete ya naman pu ing talasuyu yung i Uria a Hiteo. 
Lisuban de ring pamilya nang Makir a anak nang Manase ing gabun ning Gilead; sekupan de at tinabi ding Amoreo a manuknangan karin. 
Purian ye ing Dios king katipunan ning balen na;ikong lahi nang Israel, ing Ginu kekayu yang purian! 
E mu ne atulid itang baluktut; e mu abilang itang ala. 
Keka lang lesakan ding siudad,at pati pader keka lang tibagan.Ding palasyung telakad ding kekeng kalabane na la lunto kapilan man. 
Ding anak nang Zebulun ila ri Sered, Elon, Jaleel 
Pakabakud lang matas a pader deting siudad at atin lang mangaragul a pasbul dalan a pakakandarung bakal. Atin munamang mapilan a balen a e pakabakud pader. 
Heganagana apat lang pulu't walung siudad pati na ring pipagpastulan. 
Wa, panintun mu ku, nganang mekibat ning prinsesa. Meko ya ing atsi na ning anak at ing inaus na ya mismu ing ima ning anak. 
Ngana pa ning Ginung Dios, Oneng ngeni, malunus ku karing lahi nang Jacob, ding memalen na ning Israel, at gawan ku lang pasibayung mabandi. E ku na paintulut ing malapastangan ya ing lagyu ku. 
Ngana karela, Balu ku king sabian ye kanaku ing kasebian, Doktor, uluan mu ing kekang sarili. At sabian yu naman kanaku, Daptan mu munaman king kekang balen ing abalitan ming depat mu karin Capernaum. 
Lipat-lipat la karing miyayaliwang lugal ding talasalpantaya a mekatakas, at ipanaral da nu man karin ing Mayap a Balita. 
Nganang memupus migsalitang Jesus, Makanyan lang maging mumuna ding tauli at maging tauli ding mumuna. 
Nanung pamalak yu?Mekibat la, Sukat yang mate! 
Agyang alang kapaniasatan babagsak na lang mayupaya,at king lugal da aliwa lang lulukluk na. 
Nung makananu kung depat iti, makanyan ku munamang papanatilian ing kanakung kasunduan karing anak nang Jacob at kang David a kanakung talasuyu. Mamili kung metung karing lahi nang David ban manimuna karing lahi nang Abraham, Isaac, at Jacob. Maging malunusan ku karing taung kanakung pinili at pasibayu ku lang gawan mapala.
Peparakalan na kayu ning Ginung kekayung Dios. Ngening aldong iti mengari kayu karing batuin na ning banua a misna king karakal. 
Ipanalangin ku la. Manalangin ku e para king yatu, nune para karing binie mu kanaku uling keka la. 
Pekibatan de ing ari king salitang Aramaico. Ngara, Makamal a Ari, mananu na sanang ing Kekayung Kamalan mie ya kapilan man. Sabian yu ing peninap yu at ibie mi ya kabaldugan kekayu. 
Ding aliwa naman dekap da la ring ipus a tinubud na; penasakit da la at melaus da lang pete. 
Iligtas mu ku karing tampalasan a kakung kalaban;iligtas mu ku king upaya da ring dayuan,pawang kalaraman ing karelang sasabian;malaram la agyang sinumpa lang maniabi king katutuan. 
Buri yu ing palto keng laryu, oneng e yu na ke man dirinan are. Panasakitan da kami ding tauan yu; ikayu ing maki kakulangan. 
E ya malyaring mika ating dakal a kabayu ing maging ari yu at e ya malyaring mitubud tau king Ehipto ban saling kabayu, uling babawal na kekayu ning Ginu ing mibalik pa karin. 
At dinagul ya ing anak at sinulung ya pamikakatawan at espiritu. Menuknangan ya king disyerto angga king panaun a linual ya ban pakilala ya king Israel.
Inyang lawan nang Jesus ing makapadurut, ikit na lang lalapit keya ding dakal a tau. Ngana kang Felipe, Nukarin tamu saling tinape ban apakanan ta la deting tau? (
Mika tangisan libutad da ring sablang mulahan ubas, uling datang ku ban parusan da kayu. Ing Ginu ya ing migsalita. 
Nung ing metung a tau susumpa ya king Templo, susumpa ya king Templo at king Dios a manuknangan king Templo. 
King kalabing apat a banua dinatang ya i Kedorlaumer at ding aring kasanmetung na, at simbut da la ring Refaim karin Asterotkarnaim, ding Susim karin Ham, ding Emim karin Sabekiriataim, 
Kanita ngana ning Ginu kang Gad, ing propeta nang David, 
Ating pamagpaldas karing sablang bale na ning Moab at karing plasa na, uling bilbal keng anting kuran ing Moab at ala metung mang makiburi. 
Makayagpang lubus iti king inula da ring propeta. Antimo ing sasabian na ning kasulatan, 
magbalik la ding Israelitang atyu king parang ning labanan. Angga ketang penandit a ita mekapate na lang atlung pulung Israelita ding tau Benjamin. Ngara king sarili da, Antimo ing sadia, simbut ta no naman. 
King benging ita, lumabas ku king mabilug a Ehipto; paten ku la ding sablang anak dang pangane lalaki ding tau at animal; pagpa ku ing parusa karing dios na ning Ehipto. Aku ing Ginu. 
Inyang mapupupus ne ing panaun ning dimla, pepayaus neng Aring Nebucadenesar at dela re Babilonia a kayabe ding maulagang kasangkapan ning Templo ning Ginu. Ing gewa nang Aring Nebucadenesar bilang kayalili na king Juda at Jerusalem ya i Zedekia, ing bapa nang Jeoiakin. 
Malaram kayu, mabagsik, at makamate tau! 
E yu malyaring kanan ing daya; iti kailangan itugtug king gabun anting danum. 
Sukat sanang e ka linubking siudad ding kakung memalenban kaylian ing karelang kasakitan,at samsaman ing karelang pibandianking aldo ning karelang kagipitan. 
Paintulutan mu ku sanang makadalakit king Ilug ning Jordan, makisabi kung mayap ban akit ke ing malagung bulubundukan a gabun at ding Bunduk ning Lebanon. 
Kakaluguran a tau Corinto, tapatan ing pamagsalita mi kekayu. Nung nanu ing atyu king lub mi ya ing sasabian mi. 
Beit ne ning atsi ing metung a anak a lalaki at inaus nang Moab. Ya ing penibatan da ring taung ausan dang Moabita ngening kapanaunan a iti. 
Ala metung mang ari king milabas a panaun o karing meging ari kaybat na a kalupa nang Josias a sinuyu king Ginu king mabilug nang pusu, kaisipan, at sikanan. Pemintuan na la ngan ding kautusan king Batas nang Moises. 
Iti ya ing mensahi tungkul king Babilonia.Mengari king alisus a mabilis tutiup king disyerto ing kapahamakan a datang ibat king metung a pitatakutan a bansa. 
Parala ya namang miyayaliwang sakit at salut a e misulat keting libru na ning kautusan ning Dios at magisan kayu. 
Tinakas la ring aduang ari na ning Midian, i Zeba at i Zalmuna, oneng penagal na la at abihag na la, at inya melitu la ding sundalus ra. 
at ita namang kuartung makayarap king dane norti para kareta yang pari a manibala king altar. Lahi na lang Zadok ding sablang pari. Ila mung bukud karing lahi nang Levi a mipaintulutan makalapit king arapan na ning Ginu ban sumuyu. 
Nung isubli ne itang singla na ning menandam o kaya ibalik na itang penako na at nung tuknang yang darapat pamikasala at tukian na la ding kautusan a babie bie, e ya mate, nune mie ya. 
Oneng inisip da ring apostol king imposibli ing sasabian da at e ra la peniwalan. [ 
Tigkil neng Jesus ing leprosuan at ngana, Buri ku; kumayap ka! Kanita mu rin kinayap ya king lepra na. 
Iyain ne ning pari ing metung kareti bilang ain-a-kapamayaran-king-kasalanan, at ing kadua bilang ain-a-durulukan at bilang panlinis uli na ning mitagkil ya king mete. Italaga nang pasibayu ing buak na king aldo mu ring ita 
Nganang mengutang Arauna, Makamal a Ari, ba't mipasyal kayu keti?Pekibat nang David, Mipasyal ku keti ban saliwan ke ing lugal ning pidadaran mu ban pitalakaran keng altar para king Ginu. Kanita tuknang na ing makamate salut karing tau. 
Inyang asabi na ning anghel iti, menangis la ding sablang memalen na ning Israel 
Pepayalian nang pasibayung Pedro iti, at kanita mu rin tinulauk ya ing tatyo. 
Linawe ku la ding bunduk, galgal la;mengari lang duyan ding bunduk-bundukan a yuyuyu ra. 
Kanita maus kayu kanaku, oneng e ra kayu pakiramdaman; magkapilit kayung manintun kanaku, oneng e yu ku akit. 
Oneng buri kung abalu yu king i Cristo ya ing ating upaya king balang lalaki. Ing lalaki ing ating upaya king asawa na, at ing Dios ya ing ating upaya kang Cristo. 
Ing obra karing marangle ning Israel tinuknang,ing gabun melakuan makatiwangwang,O Debora, anggang e ka dinatang,at linto anting metung a ima king Israel. 
Ing banua ya ing kakung tronu,at ing yatu ya ing tumpakan ding bitis ku.At ngana ning Ginu,Nanu yang klasing bale ing buri mung gawan para kaku?Isanu waring lugal a malyari kung pipagpaynawan? 
Ala yang pamiyaliwa ing tinanam king menugtug; parehu na lang ablasan ning Dios ketang depat da. 
Telaga neng Solomon ing libutad nang dake ning patyu, itang lugal arap ning Templo. Kaybat, minie yang ain-a-durulukan, ain-a-binutil, at taba a ibat karing ain-ning-pamisulusulu. Depat na iti uling milalu ya kalati ing tangsung altar a pepagawa na para kareting sablang ain. 
Sinabi ra, Nanu pang katibayan ing kailangan tamu? Itamu mismu dimdam tamu ing sarili nang amanu!
Ing Dios ya ing mablas karing kakung kalaban,at pepailalam na la kaku ding tau. 
Kapatad, e la sa magnasang maging talaturu ding dakal kekayu ngening balu yu king itamung talaturu tanggap tamung lalung mabayat a kayatulan. 
Nung atin king karni o atin karing tinape a e mepangan karas na ning abak, iti sukat dulukan; e na sukat mapangan, uling iti sagradu. 
At ngana ning Ginu kang Moises, Ibalik me ing tukud nang Aaron king arap ning Kaban ning Kasunduan ban maging palatandanan ya karing Israelitang mapaglaban ban tuknang na lang magreklamu, nung ali mangamate la. 
Delanan ku ing dakal a kapagalan at kasakitan, ing maralas a kapuyatan, danup at kau. Tikman ku munaman ing alang apangan, ing dimla, at alang salilungan. 
Nung tumakas ya ing metung a ipus at munta ya kekayu, e ye babalik king panginuan na. 
Kaybat na nita, pepakua neng Moises ing biserung toro para king ain-a-kapamayaran-king-kasalanan. Timpak neng Aaron at ding anak nang lalaki ding gamat da king buntuk na ning animal. 
Apanupaya ya ing taung menako pamangan uli ning danupan ya, 
Meging makasalanan ke ngan; agyang ing pekamayap ming dapat mengaring basan a marinat. Uli da ring kasalanan mi, meging anti kaming bulung a lalangi at pipaidpaid na ning angin. 
Nung ing Espiritu ya ing kekayung tutukian, ala na kayu king lalam nang upaya ning Kautusan. 
Ginawa lang limang asias para kaniting tabing a kebitanan dang sabitan, at belutanan da la ngan gintu ding babo ra at tukud at ginawa lang limang sulpakan a tangsu para pisulpakan da kareti.
Inyang dimdam nang Pilato iti, pigkapilitan neng ipabulus i Jesus. Oneng ngarang kinulisak ding Judio, Nung ibulus me ing taung yan, e na ka kakaluguran ning Emperador! Ing ninumang gagawang ari king sarili na, kalaban ne ning Emperador! 
Pekibat na karela, E yu na ku sana pipigilan. Anti na ning pepagtagumpen na ning Ginu ing lakad ku, paintulutan yu na kung mibalik king panginuan ku. 
Patawaran yu ku sana kaniting pamikasala ku, at ipanalangin yu king Ginung kekayung Dios ing ilako na na sana iting mabayat a parusa kanaku. 
Migpanig la kang Rehoboam ding pari at Levitang ibat karing lugal a tuknangan da. 
Inyang miras ya i Judas katataglus nang linapit kang Jesus at ngana, Mayap a bengi pu, Maestro! at saka ne inuma. 
Siguraduan mung balu mu ing kekang daraptan ban maging maayus ing kekang gagawan. 
uling maging marangal ya king panimanman na ning Ginu! E ya minum alak o nanumang inuman a makalasing. At mikatmuan ya king Banal a Espiritu manibat king pangabait na. 
At dimdam ku lang magkanta ding lelangan a atyu banua, king yatu, king lalam ning yatu, at ding atyu king dagat, ding sablang lelangan king mabilug a sikluban,King makalukluk king tronu at king Kordero,miyabie ing dangal, ligaya, kapurian, at upaya angga king kapilan pa man! 
Iti ya ing sangkan nung inya ing Ginu tuturuanan na kayung letra por letra, gulis por gulis, at lisyun por lisyun. Mitakid kayu kanita king balang lakbang yu. Masugat kayu, masaluput, at mabihag. 
King sakup na ning tribu nang Aser: ing Masal pati na ding pipagpastulan na, ing Abdon pati na ding pipagpastulan na, 
Muna, sinabi ne pa mung Moises ing balang metung karing tuntunan a mababanggit king Kautusan. Kaybat, kinua na ing daya da ring biserung baka at kambing a semutanan danum. Sinoso ne kaniti ing malutung lana at ing sanga na ning hisopo at pisikan ne king daya ing libru ning Kautusan ampon ding sablang tau. 
Ngana ning Ginu, E ku ne lunusan pa ing ninuman king yatu. Aku mismu ing mibili karing memalen king gamat da ring sasakup karela. Siran de reting pamuntuk ing yatu, at e ku la iligtas ding tau king upaya da reting pamuntuk.) 
Sinobra na kayu;e yu paintulut ing e makatuliran.E yu ku atulan; atyu ku king katuliran. 
Lipat ning katapatan a pepakit nang Hezekia, dinatang ya pa mu rin king Juda i Senakerib, ing ari ning Asiria; kibkuban na la ding siudad a pakapader ban alusub na la. 
Mate la king sakit at king danup ding katlung dake karing kekang memalen kilub ning siudad; mangautas la king lual ning siudad ding aliwang katlung dake karing espada, at ikalat ku la ding tauling katlung dake king angin at panagalan ku la king espada. 
Ding anak nang Hebron ila di Kora, Tapua, Rekem, at i Sema. 
Kaybat na nita, mekiduang yang espada ing ari karing sundalus at dininan de. 
Inari da king lub da ing isundu ra ing pegumpisan da at tukian balang banua ing panabilin a sinulat na karelang Mordecai. 
Ikang malugud king kalayawan pakiramdaman mu iti,ikang mimisip king ligtas ka at panatag a bili.Tuturing mung kasing dagul ning Dios ing sarili mu,king ala nang aliwa pang anti ika.Inisip mu king lub mu king kapilan man e ka mabaluo kabatingan karing anak mu. 
Pemukpuk de buntuk king kapirasung timbu, pigluran de, siniklaud la arapan na, at pisunu-sunu reng pupugayan. 
Tau ya Betsaida i Felipe, ing balen da ri Andres at Pedro.) 
Gewa neng Besalel king dutung a akasia ing lamesa; atlu yang pulu't anam a pulgada king kaba, labi yang walung pulgada king lapad, at adua yang pulu't pitung pulgada king katas. 
Makanyan da lang pipartian ding gintung tumor a pepadala da ring Filisteo bilang bayad king Ginu tungkul king karelang kasalanan: ing metung para king Asdod ya, ing metung para king Gaza ya, ing metung para king Askelon ya, Gat, at Ekron. 
Pupurian ya ing taung gagamit ustu king keyang kabiasnan, oneng kalibakan ing tanggapan na ning taung mangmang. 
E ya pa makaing mirayu king pamaglakad na, ikit na la ding mikapatad a Santiago at Juan, ding anak nang Zebedeo. Atyu la king karelang bangka; sasadia da la ring karelang lambat. 
Meyakua la ding mapilan karela king pamagsalita na, oneng e la bisang maniwala ding aliwa. 
Miras na ing mituldung panaun, nganang sinabi, at malapit ne ing Kayarian ning Dios! Sisian yu la at painggulutan ding kekayung kasalanan at maniwala kayu king Mayap a Balita! 
Kanita linapit la ding babaing kasese nang Jacob at ding anak da at dinuku la arapan na. 
Kitnan na lang pasibayu, Ninu ing panintunan yu?Ngarang mekibat, I Jesus ning Nazaret. 
I Claudio Lisias pupugayan ne ing Kagalang-galang a Gobernador Felix. 
Makalukluk ya kanita i David pilatan ning pasbul dalan king lual at ning pasbul dalan palub king siudad. Minukiat ya ing guardia king bantayan ning bubungan na ning pasbul dalan at karin ikit ne ing metung a lalaking mamulaying palapit king siudad. 
Mengari ku king mamung tupa a kinua ra at liwal ban paten, at e ku balu king ding e mayap a bage binalak da para kanaku la pala. Ngara, Tara, kuturan ta ya ing tanaman a ating bunga; paten ta ne ban lubus neng makalinguan. 
Nung e na ku mu inantabayanan ning Dios ding makatua ku, ing Dios nang Abraham at itang Dios a pitakutan nang Isaac, pepalakuan yu ku sanang alang daralan. Pero ikit na ning Dios ing makalunus kung kabilian at ing kanakung kapagalan, at nabengi ya na ing minie kayatulan. 
Ngana karelang Moises, Ala kayung tatagan kanyan para bukas. 
Agyang inyang dinatang la ding tubud ning Babilonia ban mangutang tungkul king makapagmulalang malilyari king kayarian, likuan ne ning Dios ban subukan ne nung nanu ing gawan na at ban abalu na ing laman ning pusu na. 
Wa, nganang Batseba, pakisabian ke ing ari tungkul kaniting kayaduanan mu. 
Ing Dios ya ing mamiblas king dikut, ing dikut a atyu ngeni, oneng bukas ala na at maduluk king ornu. Ikayu pa kaya ing e na piblasan? Karitak yu naman a kasalpantayanan! 
E me kakalinguan ing Ginu king sablang kekang daraptan at pakit ne keka ing ustung dalan a kekang tuntunan. 
Parehu nang pikakasaman ning Ginu ing parusan ya ing taung alang kasalanan o payalang sala ing dinapat kasalanan. 
Inyang ing balita karing tagumpe nang Josue miras kang Aring Jabin ning Hazor peparala yang amanu kang Aring Jobab ning Madon, karing ari na ning Simron at Acsaf, 
Gawa kayung metung a tumpakan-sulu a puru gintu. Gumamit kayung pikpuk a gintu para king talpakan na angga karing sanga na. Ding palamuting bulaklak na pati na ding buku, at makabukadkad nang talulut niti sukat maging metung lang pirasu. 
Karin king siudad ning Ecbatana ning probinsia ning Media karin ya meyakit ing dokumento. Mababasa ing anti kaniti: 
Mayan yang idala ing paud ku at e mabayat ing papusan ku kekayu.
Ating tubud a dinatang kang David at nganang memalita, Mekisanmetung na la pu panamdam kang Absalom ding kelalakinan na ning Israel. 
at miblas kayu king bayung pangatau. Iti ya ing bayung pangatau a mibabayung alang patugut at miwawangis king larawan na ning Dios a linalang kekayu; kanita miganap ing beluan yu tungkul king sarili na. 
Pintalan na lang Gideon kanita ding tau Sukot at ngana karela, Atatandanan yu pa inyang e yu ku buring saupan? Sinabi yu king e yu la malyaring dinan pamangan ding mapagal kung sundalus uling e ku la pa abihag di Zeba at Zalmuna. Oreni ngeni! 
Kanitang misan a panaun mengapakarine la ding tribu nang Zebulun at Neftali, oneng magdala yang dangalan ing daratang a panaun para karela manibat king Mediteraneo papunta king dane aslagan karing lugal a atyu lipat ning Jordan at pati na king Galilea mismu a panuknanganan da ring dayuan. 
E kayu malyaring minum king kopa na ning Ginu at king kopa da ring demonyu; e kayu malyaring makiabe king lamesa na ning Ginu at king lamesa da ring demonyu. 
Manatili ya iting tuntunan king sablang panaun; tuparan ya misan kilub ning pabanua ban mipatawaran ing sabla rang kasalanan.At tiparan nang Moises ing sablang inutus na ning Ginu.
Minuna ya i Gehazi at pinatung ne ing tukud king lupa na ning mete a anak, oneng alang linto tanda a mabie ya. Inya mibalik ya at seganan ne i Eliseo. Ngana, E ya pa mebie ing anak. 
ing mangasanting a imalan a isulud da ring pari king pamaniuyu da kilub ning Banal a Lugal, ding sagradung imalan para kang Aaron a pari at para karing anak nang lalaki. 
Mitakutan la kekayu ding kalaban yu at sambutan yu la king labanan. 
Inyang miniawad lang pamangan ayup lang pugu ding binie na,at dakal a tinapeng ibat banua. 
Kanita mu rin menabu la ding balamu kaliskis asan karing mata nang Saulo, at menakit yang pasibayu. Tinalakad ya at pepabinyag ya. 
Meko ku ban manuknangan kayabe nang Gedalias karin king Mizpa at menuknangan kung kayabe da ring memalen a mitagan king bansa. 
E mo sa paburen mipakarine ding malulupig;paintulut mung purian da ka ding kalulu at ding taung gipit. 
Inya mingat kayu, luguran ye ing Ginu, ing kekayung Dios. 
Ding mata na masanting langanti ding patipating atyu lele ning sapa,at dinilu king gatas. 
at e king pamanusig na mu ning pamitan na ning laman, antimo ing panugalian ding taung e makakilala king Dios. 
Kitnan de, Ninu ing taung sinabi keka king ibuat me ing pagkeran mu at lumakad ka? 
King banal a gayak samban ya ing Ginu;galgal ka arapan na, O meto yatu! 
Kaybat na nita, meging mabagsik ing pamilaban at mesambut ya i Abner at ding Israelitang kayabe na karing tauan nang David. 
Ing grasya na ning Dios manatili sa kekayu ngan.
I Joab ya ing matas dili katungkulan karing sablang sundalus ning Israel; i Benaia a anak nang Jeoiada ya ing mamahala karing grupu da ring Kereteo at Peleteo; 
Ding aliwang lalaki sasalikut da ing karelang kasalanan,oneng ing kaku kapilan man ali ku. 
E yu wari balu king ding pinili na ning Dios ilang matul king yatu? Nung atulan ye ing yatu, e yu la wari agyung atulan ding mangalating bage? 
Bibinyagan da kayu king danum, oneng binyagan na kayu king Banal a Espiritu. 
Detang kabalen ming mete subli lang mie!Ding katawan da pasibayu lang mika bie!Ding sablang matudtud king karelang kutkutanpasibayu lang migising, at magkanta lang matula.Nung makananu neng gagawan sagiwa ning ambun ing yatu,makanyan na lang biayan ning Ginu detang maluat nang mete. 
parusan da kayu. Pag-arian na kayu ning takut; datang kekayu ing pesti at lagnat a makabulag at managitis tunggal ditak ing bie yu. Manasik kayu, oneng e yu pakinabangan uling kanan da ring kalaban yu. 
Kailangan ing aduang pulu't limang yarda la king kaba ding tabing king dane albugan, at atin lang apulung asias a maki apulung sulpakan. 
Makanyan lang linibut mabilug a Ehipto ding Israelita ban manintun are. 
Inyang ikit na lang lulub di Pedro at Juan meniawad yang limus karela. 
Mebuktut ne namang pasibayu at lalaki ne naman ing ayanak na. Ngana, Ngeni milapit ne lub kanaku ing asawa ku, uli na ning atlu na lang lalaki ding ayanak ku. Inya Levi ing pemalagyu na king anak. 
 (Kapaitan ing lagyu na niting batuin.) Mepait ing katlung dake na ning danum at dakal lang mete karing tau uli na ning pamaninum da kaniti. 
pupulayi neng lepitan ning ipus nang Abraham at ngana, Mayalang-galang na mo. Dinan mu na ku mong ditak keng danum mo ba kung makainum. 
Nukarin man sa tumud ing pupul,ding kabundukan mitakpan la sanang tanamanmabungang anti ding king Lebanon;dakal la sa ding taung manukna- ngan karing siudad na anting dikut a malabung king marangle. 
Pekibat da, E ke miminum alak uling i Jonadab, ing kekeng makatua a anak nang Recab, inutus na kekami at karing maging lahi mi ing e ke miminum kapilan man king nanumang alak. 
Mikakasala la ding tau karin lugal king iyain da la aldo-aldo ding ain, at miyugse ya king gabun ing tune relihiun. Migtagumpe ya ing sagu king heganaganang gewa na. 
Oneng dakal la ding ngeni mumuna a maging tauli, at dakal la ding tauli ngeni a maging mumuna. 
Atali mu la at piabayan ding batuin ning Pleiadeso akalag mu la kaya ding batuin ning Orion? 
Pasalamatan ke ing Ginu king kapilan pa man;labi ku e la tuknang pupuri king Ginu. 
Menatiling sisikan ing tiup ning bagyu, inya itang kabukasan pegumpisan dang penugse king dagat ing karga, 
Pangilagan da ku ding kakaluguran at kayabe-abe ku,kasiping bale e la bisang lumapit kaku. 
I Zacarias, ing tatang nang Juan, mikatmuan ya king Banal a Espiritu at nganang migsalita, 
Ituru mu la ding kekatamung kapatad ban mabiasa lang gumamit king panaun da king pamaniapat mayap, at sikasuan da itang tune kailangan; e na la kabud mabibie makatungangu aldo-aldo. 
Malino yang binasa ra kanaku ing sulat a peparala yu kanaku. 
ban parusan la ding bansa antimo ing utus ning Dios.Iti ya ing tagumpe ning balen ning Dios.Purian ya ing Ginu!
Ing lagyu ning Dios king kanta kaku yang purian;parangalan ke at pasalamatan. 
Pitnubayan da ka nu ka man minta, at simbut ku la ngan ding kekang kalaban king kekang panyulung. Gawan da kang pikabaluan a pamuntuk karing sablang manimuna ning yatu. 
At inyang meging ganap ne, ya ing meging panibatan ning alang anggang kaligtasan para karetang sablang mamintu keya. 
Ipamalita ra ing ligaya na ning kekang kayarian,at ing kekang kayupayan, 
E kayu sana mangari karing kekayung makatua. Kanitang panaun a milabas, mipayabut karela ing kanakung mensahi king kapamilatan da ring propeta. Sinabi da reti karela king lakuan da na sa ing e mayap dang pamibiebie at gumulut na la king e ustung dapat. Oneng e la mekiramdam ni memintu kanaku. 
Inya kabud mipatawaran la deti, e ne kailangan pa ing ain makalako king kasalanan. 
Uling iting ditak at sagasaguling kasakitan a daralanan mi mamungang kaligayan a alang kapupusan at alang kalupa. 
Merakap ya ing animal a mabagsik at ing e tutung propetang dinapat milagru arap na. (Deting milagru ilang ginamit na king pamaglinlang karing taung ating tatak ning animal a mabagsik at karing sinamba king larawan na.) Inugse da lang mabie deting adua king dagat-dagatan ning api at ning milalablab a asupri. 
O Dios ko, pakiramdaman mu ing panalangin ku;pakiramdaman mung kakung panalangin. 
Pansinan yu iti, ikayung memalen a mangmang at alang balu; atin kayung mata, oneng e na ko man manakit, at atin kayung balugbug, oneng e na ko man makaramdam. 
Iti ya ing sangkan nung inya magkapilit tamu at magobrang masalese uling asahan ta ya ing mabie Dios, ing Talapagligtas da ring sabla, lalung-lalu na ding talasalpantaya. 
Sebna, ninu wari ika? Nanu ing matulid mung dumukit pantiun karing mabatung libis ning bunduk-bundukan? 
Inya ding Pariseo ampon ding pamuntuk da ring pari inawad dang mipulung ya ing Sanhedrin. Ngarang kinutang, Nanu ing daptan tamu? Darapat yang dakal a milagru ing taung iti! 
E mi pagnasan ing purian yu kami o ning ninuman, 
Inyang miras na la ketang batung maragul ning Gibeon, seganan na lang Amasa. Susulud na kanitang Joab ing imalan a gagamitan na king pamakilaban, at atin yang makasabit a espada king babat na king awakan. Kabang lalapit ya menabu ya ing espada na. 
Inari ku king lub ku king e ra na kayu pa dalawan ban e ra kayu atdanan pasibayung kalungkutan. 
at ngana, Anak ning diablo! Ika ing kalaban na ning sablang bage mayap; mitmu kang pamaglinlang at kapamiraitnan! Kapilan ka tuknang magliku king dalan nang matulid ning Ginu? 
Sabian mu munaman karela ing magdala la karing saken tamu ban saken da ring anak da at asawa; isake re at idala keti i tata mu. 
Ating metung a sinabi kang Jesus, I ima yu pu ampon ding kapatad yung lalaki atyu la king lual at buri da kayung akit. 
Atin kung aduang anak a babai. Birhen la pa. Palualan ku la at ikayu nang bala nung nanung buri yung gawan karela. Oneng e yu la sana nananan ding lalaking deti a menuknangan king pibalebale ku. 
Isipan yu king mayap kayu kesa kaku,at tatanggapan yu ing kaguluan a miras kakubilang patutu king pamikasala ku. 
Oneng e kayu paisira lub. Magobra kayu uling atyu ku libutad yu. 
ing mitnube kekayu neng bengi king kapamilatan na ning asias a api at king kapamilatan na ning asias a biga neng aldo ban ituru ing dalan a tuntunan yu. 
Migbalik la ding tau Benjamin at ding aliwang Israelita; binie da la karela ding babaing ibat Jabes a e ra pete. Oneng migkulang la reti. 
E na ka pasibayung miyaslagan agyang king metung mung sulu; e na maramdam ing tula da ring kakasal, uling meging mayupaya la king mabilug a yatu ding kekang komersianti, at gewang kalulu ding sablang bansa king pamaglinlang mu! 
Makanyan munaman, e na binie Cristo king sarili na ing dangalan a maging pekapun ding pari, nune tinggap na iti king Dios a sinabi,Ika ing kakung Anak;king aldong iti meging Ibpa mu ku. 
Kayabe ya naman ing kayarian nang Og, ing tauling dili karing Refaim a menungkulan karin Astarot at Edrei. Simbut na lang Moises ding taung deti at tinabi na la. 
King dane aslagan, nung nu ya karin ing pasbul, ing peka tabing na karin, gawan ya namang aduang pulu't limang yarda king lapad. 
Mikampi-kampi la deting ari at pisanmetung da ing karelang sikanan, at migkampu la king Sapa ning Merom ban labanan de ing Israel. 
Apat la ding anak nang Kohat; ila di Amram, Izar, Hebron, at i Uziel. 
Uling biasa ya ing Talapanaral, tiglus na ing pamanuru na karing tau tungkul king beluan na. Pekapagaralan na la ding kasebian at tinimbang na ampon sinubuk ing katutuan da. 
Ing mangmang a ulitan na ing kamalian na mengari ya king asu a mamangan king sinuka na. 
Magbalik ku Jerusalem, ing banal kung siudad, at manuknangan ku karin. Maging pikabaluan ya bilang tapat a siudad, at mayaus yang banal a bunduk-bundukan ing bunduk-bundukan ning Ginung Mayupaya. 
Baket ausan yu kung Ginu, Ginu, at e yu naman daraptan ing sasabian ku? 
Katataulian, tinubud ne karela ing anak nang lalaki. Ngana, Pihung igalang da ne man ing anak ku. 
Mibalik na kayu at sabian ye king Ginu iting panalangin: Patawaran mu sana ing sabla ming kasalanan; tanggapan mu sana ing panalangin mi at samban da ka antimo ing pengaku mi. 
Kaybat kitnan na la, Kakilala ye i Laban a anak nang Nahor?Wa, kakilala mi ya, ngarang mekibat. 
Itang benging matudtud ya migsalita ya ing Dios kang Jacob king kapamilatan na ning tagimpan. Jacob! ngana.Nanu pu ita? nganang mekibat. 
nune para arinan na la namang dalan ding paganu ban apaligayan de ing Dios alang-alang king lunus na. Antimo ing sasabian na ning kasulatan,Uli na niti purian da ka libutad ding paganu,at pagkanta keng kapasalamatan ing kekang lagyu. 
Mibagutan la ban abalu de ing pasbul a karelang guardian. Kaniting mesabing bagutan e meging pisasabian ing bilang ning pamilya, nung dakal la man o ditak. 
Lelang ne ing bulan at ding batuin ban sunlag neng bengi;uling ing lugud na alang angga. 
