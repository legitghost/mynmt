Ituloy yo ingen so ombaleg ed panangaro tan pakapikabat ed Katawan tan Manangilaban tayon Jesu-Cristo. Kayaryan to komuy kagalangan, natan tan ando lan ando! Amen.
Sumpal yo ray insipan yod Katawan a Dios yo;amin yon kaliber-liber a bansa, mangawit kayo ray rigalod sikato.Say Dios patatakoten tod sikato iray totoo; 
Sikato yay isipan kod sikara,no ekalen ko la ray kasalanan da. 
Nen nibagad ari na Egipto a tinmaynan iray Israelita, angoman na kanunotan a pati saray opisyal to tan kuanda, Antoy ginawa tayo? Pinaolyan tayon tinmaynan iray Israelita, et naandi ra la laingen ya ariripen tayo. 
Kanyan nanenengneng tayo ya ag ira akaloob ed dalin ya insipay Dios, lapud ag ira anisia.
Say mata so pinagkasilew na laman. Kanyan no anggapoy sakit na matam, naliwawaan met so intiron laman mo. 
Siningkat da, inyakar dad palasio insan da pinatey ed Puirtay Kabayo. 
Nepeg a dusaen so inkalastug, pian makaaral iray anggapoy amta. No makabat ka, makaaral ka no napetek ka. 
Siak, say Katawan, ilaban ko ray amin a kabyangan na boleg nen Jacob,et idayew da ak.
Nampaparay dala mi, sikami tan saray kapara min Judio. Anggapoy pidomaan na saray anak mi ed saray anak da. Balet akin et nakaukolan a gawaen min aripen iray anak mi? Nilako lan aripen iray arum ya anak min bibii. Pangaskasiyan kami, lapud nala la ray kaalogan tan kaubasan mi. 
Walad kaliber-liber ko so kaatapan na pateytan say lobuk intaryaan to ak na patit. 
Imbaki tod kinen propita Isaias a lakin anak nen amoz ira di Eliakim a makaoley ed palasio, Sebna a sikritario na palasio, tan saray mamatakken a papari. Akakawes met iray sako. 
Siopay makatalus ed puso na too?Anggapoy ontalona ed panamalikdo to;ag onabig so sakit to. 
Manliket so kalawakan, tan ombuskag iray rosas diman. 
Apatira so lupa na balang sakey ed saramay pinalsa. Say onona lupay bakan kalakyan, say kumadwa lupay too, say kumatlo lupay lion, tan say kumapat lupay agila. 
Ontan lay impakaliket na ari tan ingganggan to ya aonen ed abut si Daniel. Kanyan inaon da tan anengneng da ya ag balut asakitan, ta nanmatalek ed Dios. 
Kanyan ginawa na saray lalakin anak nen Jacob so ingganggan tod sikara: 
Manlapud Dayat ya Ambalanga si Moises inwanwan ton amaarap ed kalawakan na Sur iray Israelita. Taloy agew a nanakar irad kalawakan, balet anggapoy nalmo ran danum. 
Nankasalanan kad saraman ya impanpapatey mo tan adotakan ka lapud saraman a talintaon ginagawam, kanyan onsasabi lay agew mo, sinmabi lay panaon mo! Lapud saya inabuloyan kon ludlureyen tan balbalawen ka na amin a bansa. 
Say katekep na kapag sakey a bakan kalakyan tan kapag karniron kalakyan et nepeg a say sakey tan kakapat na sakon trigo, tan say katekep na kapag kordiro et nepeg a say antokaman a labay ya iter ya ibagat na prinsipi. Taloran litro na larak na oliba so nepeg ya ibagat a katekep na sakey tan kakapat na sakon trigo. 
Silibraan yoy Pista na Panagani no igapo yo lay manani na onaan a bungay trigo yo, tan silibraan yoy Pista na Abung-abung diad samput na taon no borboren yo la ray bungay kakiewan. 
Inmebat si Joab, Say Katawan et parakelen to komun a maminlasus so totoo to. Kagalang kon Ari, aliwa tan aripen yo ran amin? Akin et labay yo yan gawaen tan pankasalananen yoy intiron bansa? 
Nen naniiter ak na simbawa, marereen iray totootan marengerengel irad saray ibabagak; 
Antoy nibaga ti natan? Ituloy tayo kasiy mankasalanan pian ombaleg so panangaroy Dios ed sikatayo? 
itdan to kayo ray panaon na maispiritun biskeg a manlapud Katawan, tan ibaki toy Jesussay Cristo a pinili to lan para sikayo. 
Mangiter ak na pananalon singa oran a manlapud tawen;onsangiy dalin a mangawat ed oranet manrosas na kilalaban tan inkatonung.Siak, say Katawan, so mangyabuloy a nagawa ya. 
say pari nengnengen to yan too. No ampotin posisaw so kolor na saray batek, batek ira labat a linmetaw ed baog; say too et malinis onung ed ganggan. 
Balet ag ira dinmengel o inmonur. Ingen, balang sakey nansiansian anawet so puso to tan maoges. Ingganggan ko ran ontoluk ed sipanan, balet ag da labay so ontoluk. Kanyan inter kod sikaray amin a dusan nibagad saman a sipanan. 
Anggapoy panamalikdo odino panagsalamangka diad pananulong na maoges ya ispirituA makasumpa ed bansan Israel.Natan saray totoo ikuanda nipaakar ed Israel.Nengneng yo no antoy ginawa na Dios! 
Balet ag kan balut mangoman,tan ag mangangga so bilay mo. 
Balet say toon mampupulong na salitay Dios et mitotongtong ed saray totoo tan pabibiskegen toy pananisia ra, sisimbawaen, tan liligliwaen to ra. 
Nen impasak la na saray sondalo si Jesus, inala ray kawes to tan impankapat na apatiran sondalo. Inala da met so tunika to ya intiron inabel tan anggapoy nansaipan to. 
Bilay so iiter na katonungan, balet eekalen na inkaruksa. 
Say katat na ayep a nisaklang a bagat a popoolan et kayaryan na pari ya angibagat. 
Manayam ak ed kawalaan na saray Israelita tan siak so Dios da. 
No atalo na saray kalaban da iray totoom ya Israelita lapud nankasalanan irad sika, insan ira ompawil ed sika tan mampikasi rad sika diad sayan Timplo, ta onkerew iray pirdona, 
Adakep nen David so sanlibo tan piton lasus a kumakabayo to tan duamplon libon arum a sondalo to. Angikera na saray kabayon para sanlasus a karwahi, insan to nilolopuy iray arum. 
Labay ta kayon iyarawi ed saray kapagaay bilay. Say lakin anggapoy asawa et mapaga ed saray kimey a nipaakar ed Katawan, no panoy pamaliket tod Katawan. 
Kayari tod say, dogpaan to ray bansan walad gilig na dayat tan nadakep toy amayamay ed saraya. Balet sakey a pangulo na arum a bansa so manalod sikato tan patondaen toy panagpaatagey to; ipawil ton tua ed sikato so panagpaatagey na ari na Siria. 
Say lakin anak nen Hezron a si Caleb inasawa toy Azuba, tan walay biin anak da a manngaray Jeriot. Si Azuba taloray lalakin anak to a di Jeser, Sobab, tan Ardon. 
Inalak imay melag a babasaen, insan ko kinan. Singa samit na dilo ed dilak, balet nen naakmun ko la, pinmait ed eges ko. 
Ta saray totoon mambibilay onung ed inkanatural na too nanaoleyan so kanunotan da na saray bengatlan onung ed inkanatural na too. Balet saray mambibilay onung ed panangiwanwan na Ispiritu, nanaoleyan so kanunotan da na saray bengatlan onung ed Ispiritu. 
Insan inkuan na Katawan ed sikato, Pawil ka lad dalin na saray atateng mo tan saray kakanayon mo. Olupen ta ka. 
Nen anengneng day nagagawa, inkuanda, Say Dios na Israel et dudusaen to itayo tan say dios tayon Dagon. Ag tayo la nayarin panayamen dia tay Kaban na Sipanan. 
Saray mansiansian mabilay a taga Juda onaligwas iran singa saray tanaman a manlamut na aralem, insan ira mambunga. 
Nen linmoob si Jesus ed abung, maamut a tinepet na saray disipulo to, Akin kasi et ag mi napaekal imay maoges ya ispiritu? 
Ginagawa toy makapaliket ed Katawan, ta inalig to ray ginagawa nen laki ton Ari David. 
Say mapalnan ebat pakekepaen toy pasnuk, balet say ansakit ya ebat palolooren to. 
Inyonat ko ray limak, balet anggapoy ontulong ed siak.Anawag ed kaliber-liber so Katawan na saray onlaban ed siak.Marotak a bengatla so pangipapasen dad siak. 
Mangiiter na golo so toon iyaamut toy katwaan, balet mankikimey para kareenan so toon mangibabagay kakulangan. 
Insipan ton iyagel to itayod saray kalaban tayo,tan ipaliis to itayod saray mamobosul ed sikatayo. 
Nadakep yo ray amin a mararakep tan aliber na padir a siudad da; batangen yo ray amin a kakiewan dan mambubungay prutas, patondaen yo ray amin a sobul da, tan deralen yo ray amin a mataban kaalogan da diad panabun yoy bato. 
a tepeten dad saray totood Sikem, Antoy labay yo? Say panoley ed sikayo na saray pitomplon lalakin anak nen Gedeon odino say panoley na sakey labat a too? Nepeg yon nunoten a kadalaan yoy Abimelec. 
Diad samay labi kasakbayan na insabi to, aliknak so biskeg na pakapanyari na kiwawalay Katawan. Nen sinmabi may too ed samay kaimbwasan, impawil na Katawan ed siak so pakapansalita lamet. 
Asingger lay agew a siak a Katawanet sintinsiaan ko ray amin a bansa.Edom, no antoy ginawam, ontan met so nagawad sika.No antoy intanem mo, sikatoy anien mo. 
dengel mo pa ray pikakasi ra. No siopaman ed saray totoom ya Israelita, odino amin da, et iyonat day kalimaan da ed sayan Timplo diad pampikasi ra lapud impapuson ermen da, 
Ngalngali la ipawil na Katawan so kagalangan na Israel, a singa samay kagalangan to kasakbayan a sinasamsaman na saray kalaban to.) 
Si Moises initdan to met na sakey a parti na dalin iray pamilya na kapalduay tribu nen Manases. 
tan inkuanto, No natalusan mo labat ed sayan agew no antoy makapangiter ed sikay kareenan! Balet natan niamut ed saray matam! 
Walay bengatlan singa tambubong a mankidyam a kristal ed tagey na olo na saramay pinalsa. 
 (Si Caifas imay animbawad saray Judio a lalo nin maung so sakey a toon ompatey para amin a katoowan.) 
Sakey ni, magmaliw lan asawak so balo nen Mahalon a si Ruth a Moabita. Lapud saya, mansiansiay alog ed pamilya nen Mahalon, tan mansiansia so ngaray pamilya to ed saray kakanayon to tan diad baley ton nianakan. Sikayo natan iray tasi ed saya. 
Kantaan yoy dayew so Katawan;ibelyaw yoy amin a makapakelkelaw iran gawgawa to. 
Kabebekta linmoob ed sinagoga so sakey a lakin inaponay maoges ya ispiritu, 
Say Katawan nagmaliw ya ari na saray totoo ton Israelitanen nantitipon iray tribu ra tan saray pangulo ra. 
tan manlapud bokig tan sagur ipawil ko ran manayam ed Jerusalem. Magmaliw iran totook tan siak so Dios da a manoley ed sikara onung ed inkatoor tan inkatonung. 
Diad panamegley met na salita na Dios nanaasikaso so tawen tan dalin, pian naderal ira na apoy no onsabiy agew a nasintinsiaan tan nadusa ray maoges a totoo. 
Say Katawan angibaki na sakey a propita a mangyagel ed saray totoo ton Israelita diad pakakaaripen dad Egipto tan mangasikasod sikara. 
Ingganggan nen Ezekias ya isaklang la so bagat a popoolan; et nen nigapo lay pambabagat, nankanta ray totoo a pangidayew dad Katawan, tan pinaknul na saray tumutogtog iray trumpita ra tan saray arum a kagawaan na musika. 
Kanyan mangyakar ak na apoy ed palasion impaalagey nen Ari Hazael tan poolan ko ray tirinsira nen Ari Benhadad. 
Inmebat si Acaz, Ag ak onkerew na tanda. Ag ko labay a suboken so Katawan. 
inaatey so kakatlo na amin da ray mabilay a pinalsad man, tan aderal-deral so kakatlo na amin da ray barko. 
Sinambaan kod saray lalaki yo ya iter kod sikara yan dalin; pampapara yoy pangapag yod sikayon dili. 
Nanggagawa na kaogsan ed arap na Katawan si Ari Sedekias a singa ginagawa nen Ari Joakin. 
Pitoy agew, diad Timplo a sinilibraan nen Solomon tan amin da ray Israelita so Pista na saray Abung-abung. Dinmago ya amin iray totoo a nanlapud nandoroman pasen, manlapud dalan a tatawagey Hamat diad baybay ya anggad ketegay Egipto diad abalaten. 
Say inarok et linmad tanamanan to,a tutuboan na saray kiew a balsamo.Pankakabkaben tod tanamanan iray karniro to, 
Say Katawan aliwan maliket ed mabiskeg iran kabayo;aliwa met a magayagad saray masebeg a sondalo; 
Aminsan a labi, nankogip kami, et nandomaay talus da ra may kogip mi. 
Say Katawan et pakakayaryan tod sikayo so dalin da, aliwan lapud maung kayon totoo tan gagawaen yo so katunongan. Pataynanen to ra lapud maoges ira tan lapud labay ton tooren imay insipan tod saray lalaki yo ya Abraham, Isaac, tan Jacob. 
anggapoy maoges a toon nambayag so impanliket to. 
Bindisionan mo pay ari mi O Dios,say ari a pinilim! 
Kayari to ya, nansalitay Job; insamba toy agew na inkianak to. 
Insan diad arap nen Hanamel, saray tasi a nampirmad kasulatay saliwan, tan amin da ray Judion manyodyorung ed patio na palasio, inyawat ko ra may kupia ed kinen Baruc a lakin anak nen Nerias tan apo nen Maasias. 
Say panangarod alablabas a liket, alak, tan masamit a panangan et ag to kan balut payamanen. 
lapud saray makapakelaw a bengatlan ginaway Makapanyarin Dios ed siak.Masanto so ngaran to: 
Insan nanggawa na baleg a ponsia so ari a pamagalang ed kinen Ester; inimbitaan ton amin iray opisyal to tan saray manoley to. Imbawag tod intiron nanarian so sakey a pista opisyal, tan nambubunog na saray rigalon manepeg ya iter ed ari. 
tan sikaray pangulo na saray boleg a say sengeg da si Ladan. (Taloray lalakin anak nen Simei: di Zelomot, Haziel, tan Haran.) 
Kanyan sayan too a makapoy ed pananisia, say agi yon makasengeg na inateyan nen Cristo, nabalang lapud pakaamta yo! 
Dengel ka ni kasakbayan kan onebat. No andi, makulang-kulang tan managpabaing ka. 
tan pinopoolan da ray diriyos da ya aliwa ran tuan diriyos, no ag ta talintao ran kiew labat odino bato a ginagawa na limay too. 
Pinmaway so sakey a matdem ya ispada ed sangi to; sayan ispada so panalo tod saray bansa. Oleyan to ra yan bansa diad panamegley na balatyang a bastun, tan manlapud panagpespesay ubas, paagosen toy alak na baleg a pasnuk na Dios a Makapanyarin-amin. 
Insan angibakiy sakey a toon mangalad kinen Eliseo.Legan to ya, kaiba nen Eliseo ed abung to iray pigaran mamasiken na Israel ya ombibisitad sikato. Kasakbayay insabi na samay imbaki na ari, inkuanen Eliseo ed saramay mamasiken, Saman a managpatey na too et angibakiy mamotul na olok! Kasabi to dia, italak yoy puirta tan ag yo palolooben. Manomtombuk ed sikato so ari. 
Mangala ka met na kawalin balatyang tan iliram a singa padir ed nanleetan mo tan say siudad. Arap ka ed siudad. Alakob la so siudad, tan sika so manlalakob. Sikato ya so sakey a tanda ed bansa na Israel. 
Ontan met ya ibanoan yo ak ed kinen Maria a nanlingkur a maung ed sikayo, 
Balet intuloy na saray totoon manaayam ed Samaria so nanggawa na saray dilin talintao ra, insan da ra inyan ed saray altar a ginagawa na saray Israelita. Nanggawa so kapag olup na totoo na saray talintao ed saray siudad a panaayaman da: 
Et nen imbaki to kayon manlapud Cades-barnea kayari to kayon binilin a mangayaryan ed dalin ya iter tod sikayo, sinmumlang kayod sikato; ag kayo nanmatalek odino inmonur ed sikato. 
Si Pablo, si Apolos, tan si Pedro; say intiron mundo, say bilay, say patey, say natan tan say arapen; kayaryan yo ra yan amin. 
balet pakaliliketan to ray mangigagalang ed sikato,saray manmamatalek ed ag mangoman a panangaro to. 
Balet nanakar iray Israelita ed amagan dalin diad imbaliw dad dayat; dinmalan irad nanleetan na duaran padir a danum. 
Si Jesus pinayorung tod dalin iray totoo. Inala to may pitoran tinapay, akisalamat ed Dios, pinipisag to ra, insan to ra inter ed saray disipulo to, ta ibunog da. Imbunog da ra sirin ed saray totoo. 
Mapalalo so pamobosul kod sikara;ipapasen ko ran kalaban ko. 
Balet no onuren yo tan sumpalen yo ray amin ya ingganggan ko, siak so mibakal ed saray amin a kalaban yo. 
Inkuanen Gaal, Anto itayon klasin totood Sikem? Akin et manlilingkur itayod kinen Abimelec? Siopa ta man a too a? Anak labat nen Gedeon, anto? Onur-onur ed sikato si Zebul, balet akin et manlilingkur itayod sikato? Nepeg a matoor kayod laki yon Hamor a sengeg na boleg yo! 
Aliwa kamin ispia, ebat mi, maung kamin totoo. 
Tinepet nen Ari Ezekias, Antoy pakapatnagan a paabigen ak na Katawan tan diad kumatlon agew et makakar ak ed Timplo? 
Anggapoy ondengel ed sasalitaen ko?Sambaan ko a tua ray amin a salitak.Ebatan ak komun na Dios a Makapanyarin-amin.No nisulat komun iray ipapakasalanan na kalaban ko,pian nanengneng ko ra, 
Linawam tan getmam a gawaen ya; ginawam ira yan amin a bengatla pian nibangat mo ak. 
Say manggaway kaogsan awaten toy bayar na maoges a ginagawa to; ta diad arap na Dios, anggapoy pandomaan na amin a katoowan.
tan ikuanmo, Onyay nagawa ed Babiloniaonlereg tan ag lan balut makaimwas, lapud deral ya iyakar dia na Katawan.Dia mansasamput iray salita nen Jeremias.
Lapud pananisia, ag tinmakot iray atateng nen Moises ya onsumpad ganggay ari. Inyamut dad loob na taloy bolan so anak da, ta anengneng dan malinggas ya ogaw. 
Iyagel ta ka tan sayan siudad na Jerusalem ed impirador na Asiria tan ituloy kon iyagel so siudad. 
Inmebat si Isaias, Dengel ka natan, sika a kabyangay boleg nen David. Makapoy ed sika ya ekalan moy anos so tooekalan moy anos so pati Dios? 
Nen saman, si Haman ya anak nen Hamedatasay kabyangay boleg nen Agag tan kalaban na saray Judioet ginawa to so pampapalaranan a tatawagen na purim, pian naamtaan to so agew a pamatey ed saray Judio; implano ton paandipaten ira. 
Nen peles dan mangakan, angalay tinapay si Jesus. Kasumpal ton akisalamat ed Dios, pinipisag to, insan to inter ed saray disipulo to tan kuanto, Ala yo ya; sikato yay laman ko. 
Ipadalan kod sikayoy bakal a panusak ed sikayo lapud impaneral yo ed impisipanan kod sikayo, tan no mamtitipon kayon onamut ed dalem na saray siudad yo ipadalan kod sikayoy salot, et napasoot kayon onsuko ed saray kalaban yo. 
Iyagel mo ak pan singa panangyagel mod saray matam;iyamut mo ak pad silong da ray payak mo, 
Nadadayew lawas so Dios lapud gagawaen to;nepeg met a galangen mo. 
Sikayo tan saray pamilya yo et nayarian yon kanen ed anggad iner a pasen so akeraan, lapud sikatoy upa yo ed panlingkur yod Tulda. 
Walay anem agew a pakapankimey yo, balet mampainawa kayo no kumapiton agew, anggan panaon na panagbaka odino panagani. 
Inkuan na Katawan ed kinen Samuel, Kaonungay kabayag so panermen mo lapud kinen Saul? Impolisay ko lan ari na Israel. Mangala kay larak na oliba tan lakad lakin say ngaran to et Jesse, a walad Betlehem, ta pinilik ya ari so sakey ed saray anak ton lalaki. 
Walad dala so bilay na amin a pinalsan mabilay; sikato yay makasengeg a say Katawan imbaga tod saray totood Israel ya ag ira mangan na dala tan ag la nibilang a sakey ed saray totoo to so siopaman a mangan na dala. 
Balet nakaukolan yan nagawa, pian nasumpal so nisulat ed Ganggan da, Binosul da ak ya anggapoy makasengeg. 
Diad loob na pitoran agew nepeg a manayam kayod mad lolooban na Tulda diad agew tan labi tan gawa yoy ingganggan na Katawan. No ag yo sumpalen, ompatey kayo. Sikato ya so ingganggan na Katawan ed siak. 
Linman akikimey ed sakey a tood saman a pasen, tan samay too imbaki ton manasikasoy baboy. 
No diad saman a dalin, et petepeteg tan masimoon iran magbabawi, tan mampikasi ran akaarap ed sayan dalin ya inter mod saray lalaki mi, diad sayan siudad a pinilim, tan diad sayan Timplo ya impaalagey kon para sika, 
kanyan tinawag toy intiron Israel, saray mamatakken, saray pangulo, saray huis, tan saray opisyal na saray totoo, tan kuanto, Masikesiken ak la. 
Anggapod saman a panaon so ari na Israel. Diad saraman ya agew saray kabyangay tribu nen Dan et peles dan manaanap na nakayaryan dan dalin a panayaman da, lapud diad amin da ray tribu na Israel sikaray ag ni akaawat na nabebetangan dan dalin. 
Lapud asingger so Dios,tan paneknekan ton anggapoy kasalanan ko.Wala kasiy siopaman a makatepel a mangakusa ed siak?No wala, onla kamin dua ed korti,ta iparontal toy pangaakusaan tod siak. 
Onsabiy pitoy taon a walay inawa ed intiron dalin na Egipto. 
Nilinisan ko ray totoo ed antokaman a marotak ya inawit na totoon taga arum a bansa; angipaakseb ak na saray totontonen para saray papari tan saray Levita pian naamtaan na balang sakey ed sikara o kimey to; 
Tinaynan na saramay totoo na ari so siudad, insan nikaput so puirta. Linma ran nananap ed saramay Israelitan ispia ya anggad dalan a kawalaay babaliwan na Ilog na Jordan. 
Naneyag ed Timplom iray kalaban mo lapud impanalo ra;inlira dad man iray bandira ra a tanday impanalo ra. 
Mambilay kay andokey,a singa trigon ontatakken ya anggad panagani. 
ta ag nanlapuy laki ed bii, no ag say bii so nanlapud laki. 
Say ag nayarin kanen yo et say karni a nandala, ta walad dala so bilay. 
dengel mo pay pikakasi to. Diad ayaman mod tawen dengel mo pa, tan iter mo so antokaman a kerewen tod sika, pian naamtaan tan takotan ka na amin a katoowan ed mundo a singa pakaamta tan itatakot ed sika na saray dilin totoom. Naamtaan dad satan a diad sayan Timplo ya impaalagey ko so nepeg a pangigalangan ed sika. 
Sarayan tabla ed sokung et asangal ira manlapud leksab ya anggad tagey. Nepeg ya onyay pakagawa na duaran tabla a sikaray duaran sokung. 
Maples nen saray liopardo iray kabayo ra, tan masebeg ira nen saray narasan ya asod katakelan. Onsasabin nanlapud arawin pasen iray kumakabayo ra; saray kabayo ra idepak-depak day dalin. Onsabi ran mapmaples ya ondogpan singa agilan manisibar na labay ton kanen. 
et tuloken yo lamet tan onuren yo ray amin a ganggan to ya iiter kod sikayo natad sayan agew. 
Jerusalem, amin da ray taga arum a bansan ondodogpad sika et singa ra dabuk ya ontikyab ed arawi, tan saray makapataktakot a sondalo ra et ontikyab iran singa taep. Insan diad ag iilaloan tan bigla-biglan nagawa, 
balet sika, Katawan, so anggad anggan sankatageyan. 
Tinawag da sirin tan tinepet da, Labay mo lay milad sayan too?On, ebat to. 
On anak, wala kad pakayari na satan a too, balet onyay pakaokpus mod lima to: mangganat kan onlad sikato, ta mikasi kad sikaton ibolus to ka. 
Kanyan diad panamegley na saksakey a bagat, ginawa ton nagnap ya andi-anggaan iray naorasan ed kasalanan. 
Iyakar yod puirta na abung yo tan tebeng yod man so layag to; diad satan mansiansian aripen yo ya anggad ag to ipatey. Onya met so gawaen yo ed biin aripen yo. 
Kayariy pitoy taon samay bii pinmawil ed Israel, insan linmad ari, ta kerewen ton nipawil ed sikatoy abung to tan say dalin to. 
Inmebat si Nahas, Mipaknaan ak ed sikayo no ontoluk kayon sukiten koy kawanan a mata na balang sakey ed sikayo, pian napabanday so intiron Israel. 
Kanyan paonlam ed pasen a walay tarung sirin iray amin ya ayayep yo tan amin a bengatla a walad paway. Napataan ya amin iray totoo tan ayayep a walad paway ya anggapoy tarung, et ompatey ira. 
Diad baley na Nazaret so nanayaman to. Ginawa to ya pian nasumpal so inkuan na saray propita, Sikatoy natawag a Nazareno.
Amiel, Isacar, tan Peulletai. 
Sikara yay salitan inter na Dios ed kinen Isaias a lakin anak nen Amoz nipaakar ed Juda tan Jerusalem: 
Insan inkuan na samay propita ed ari, Ibabagay Katawan; Lapud inabuloyan mon makabatik so ingganggan ko a pateyen mon too, patey so ibayar mo, tan napatey iray totoom lapud impamabatik mod saray totoo to. 
Ginawa nen Josias so makapaliket ed Katawan; inalig to ray ginagawa nen laki ton Ari David, ta mapeget ton inonur ya amin iray ganggan na Dios. 
Manlapud tawen oosdungan na Katawan iray katoowan,ta labay ton nengnengen no wala ra kasiy makalakal,no wala kasiy mangigagalang ed sikato. 
Say larak tan say pabalingit paliliketen da ka, balet say gunigon gogoloen toy isip mo. 
Amaalagey ak natan na marakerakep a timplon para sika,sakey a pasen a panayaman moed ando lan ando. 
samay balo et onsingger ed sikato a sankanengneng na saramay pangulo na baley, alaen toy sakey ed saray sandalya to may bayaw to, lukdaan tod lupa, tan ikuanto, Onya so nagawa ed lakin ag to itdan na sakey a kabyangan na boleg so agi ton inatey. 
Nanalagey ed arap da si Ari David tan nansalita ed sikara. Inkuanto, Dengel yo ak, sikayon agagik tan totook. Nampilalekan koy mangipaalagey na mansiansian panayaman na Kaban na Sipanan, say panangitapeway sali na Katawan tayon Dios. Imparaan ko ray nakaukolan ed pangipaalagey na sakey a timplo a pamagalang ed Dios, 
Nen nadngel da ya, intonda ray pantetetel da tan indayew day Dios. No ontan sirin, inkuanda, initday Dios met iray Hintil na pankanawnawan magbabawi ed saray kasalanan da, pian nagamuran day bilay! 
kanyan tinawag to ray totoo to, impankatlo to ran grupo, inmamut irad kaalogan tan nanalagar ira. Nen anengneng ton ompapaway ed siudad iray totoo, pinmaway si Abimelec ed panaamutan to, ta pateyen to ra. 
Anggapoy kareenan so bilay da ray managkasalanan, kuay Katawan.
Inkuanto, Abaloan yo amon naala na saray salita so pasen na talonggaring tan biskeg na saray sondalo? Siopay ilaloan yon ontulong ed sikad ilaban yod Asiria? 
Si Nebuzaradan a pangulo na saray sondalo na Babilonia inaala ton priso ira di Seraias a Pangulon Pari, Sofonias ya onkumadwad Pangulon Pari, tan talora nin manonan opisyal na Timplo. 
tan nanggagawa na saray milagro tan tandadiad patar na Soan, ed dalin na Egipto. 
Nadngelan na saray Pariseo ira yan amin, et nilemlemew day Jesus ta maagum irad kuarta. 
Linmay Jesus a kaolup to ray disipulo to ed saray bario na Cesarea na Filipos. Nen wala rad dalan tinepet tod sikara, Siopa ak, onung na ibabagay totoo? 
Onur yo ran amin, pian maung lawas so kipapasen yo tan mansiansia kayon mabilay ed dalin a panayaman yo.
Igalang tayo lapud makapakelaw a panangaro ton inter tod sikatayo diad panamegley na inararo ton Anak! 
Ag mo met lad satan narengel so tanul ed dalan. Singa labat esaes so pakarengel mod ungol na gilingan, odino say togtog na musika, balet nabangon kad oni na manok. 
No panoy insabiy patey diad panamegley na sakey a too, ontan met a sinmabiy kiolid bilay diad panamegley na sakey a too. 
Balet pinaawet ni na ari so puso to, tan ag to lamet inabuloyan ya onla la ray Israelita.
et anengneng to ray Israelita a walay kampo na kapag tribu. Linmoob ed sikato so ispiritu na Dios, 
Diak gawaen a matalonggaring ya ari so sakey ed saray anak nen David;diak pagnayonen so oley na pinilik ya ari. 
Sayan ketegan ed bandad abalaten et onggapod samput na Inatey a Dayat, 
Papabiskegen to ray puirtam;bibindisionan to ray totoom. 
Tinepetan na Pangulon Pari si Jesus, na nipaakar ed saray disipulo to tan saray ibabangat to. 
Pateyen ko so balang sakey a manaayam ed sayan siudad; ompatey ed makapataktakot a salot iray amin a totoo tan ayayep. 
Nanagonuyan, inkuan na ari ed kinen Joab, Ninunot kon gawaen so labay mon nagawa. Laka, ta papawil mo la dia may balolakin Absalom. 
Balet, natan, impolisay tan impatalo mo kami;ag mo la oolupen iray sondalo mi. 
Kanyan intagar to rad abung to tan pinakan to ra may asno ra. Inorasan na saramay sangkaili so kasaliyan da, insan ira nandem. 
ya ama nen Noe. Taloran lalaki so anak nen Noe: di Sem, Ham, tan Jafet. 
No say sakey a sangkailin manaayam ed kawalaan yo et labay ton silibraan so Paskua, nepeg ton onuren iray amin a bilin tan totontonen. Nampara so ganggan a para sangkaili tan para Israelita. 
Ag da pinatey iray totoon pagano,anta ingganggay Katawan a pateyen da ra. 
Insan diad inkagunigon da, tinmawag irad Katawan,et inyagel to rad paniirap da. 
Walad dala so bilay na amin a pinalsan mabilay; sikato yay makasengeg a say Katawan ingganggan to ya amin a dala et ibungen ed tapew na altar pian naekal iray kasalanan na totoo. Say dala a sikatoy bilay et mamaandi na saray kasalanan. 
Ta say Panariay tawen aliling toy sakey ya arin labay toy mikuintaan ed saray aripen to. 
Anak, kayaryan kayoy Dios tan tinalo yo ray tila-tilan propita, ta say Ispiritu a walad sikayo et makapanyari nen say ispiritu a walad mundo. 
Iter kod sikay dalin ya inter kod kindi Abraham tan Isaac, tan iter ko met ed saray kabyangay boleg mo no andi ka lad bilay. 
Akasabi ra ed Patar na Escol, et diman ira amoter na sangay ubas a walay sakey a monggul a bunga to. Diad gaway belat na saramay bunga kinaukolan a duaran katao so anakbat ed tiken. Angisempet met ira na saray bungay granada tan igos. (
Naamtaan da a siak so Katawan tan saray pasakbay ko et aliwan andi-kakanaan iran taktakot. 
Kanyan wala ni sirin so agew a panagpainawa a nakdaan para saray totooy Dios, a singa impampainaway Dios diad kumapiton agew. 
Insan impanengneng na Katawan ed siak so apatiran kumikimey a sankaawit da ray mantilyo. 
Onsisingger ed sikato ray napapairap, et magayaga ra;ag iran balut nabaingan. 
Nambayag dimay Pedro ed Jope, tan akipundod kinen Simon a managkurti na katat.
Nen nadngel to ray amayamay a totoon ondaralan, tinepet to no antoy nagagawa. 
Lalon makmakpel ya inmebat si Pedro, Ag kon balut ibagan ag ta ka kabat, anggan kaiba ta kan pateyen da!Onya met so imbaga na amin da ray arum a disipulo. 
Impasen ton ari na Juda si Eliakim a lakin agi nen Joacas tan sinalatan toy ngaran to na Joakim. Inawit nen Neco si Joacas ed Egipto. 
tan naandipat irad tapew na dalin. 
Onyay kuay masanton sulat,No narengel yo natay bosis na Dios,ag yo papaawetey olo yo, a singa saray lalaki yo nen nilabanan day Dios. 
Insan tinepet nen David ed kinen Ahimelec a Heteo, tan diad kinen Abisai ya anak nen Zarvia tan agi nen Joab, Siopad sikayon dua so milad siak ya onlad kampo nen Saul?Siak, ebat nen Abisai. 
tan ipapaabang toy kuarta to. Mambilay kasi? Andi, ag mambilay. Ompatey, lapud ginagawa to ray makapaingungot a bengatla. Sikaton dili so natetel ed ipatey to. 
No natumangan diad tapew na dalin iray totoon matonung, andi-saew a nadusa iray totoon maoges tan makasalanan.
Manlapud sakey a kailalakan ya anggad ontombuk, nadayew iray ginagawam;ibawag da ray makapanyarin kimey mo. 
Manggawa ak na maawang a dalan ya ombeltang ed kapalandeyantan iparaan koy dalan a panakaran na saray totook. 
Ibawag koy inkatalonggaring mo, Dios ko tan arik;ando lan ando a misalamat ak ed sika. 
Lapud saray totoo et ag da labay a kabaten so Dios, pinaolyan to ra ed maoges iran kanunotan da, kanyan gagawaen day ag manepeg iran gawa. 
Amin da ray Gadareno kinerew dad kinen Jesus ya ontaynan la, ta ontan lay takot da. Kanyan linmogan lay Jesus ed baloto tan linma la. 
no onsabiy Katawan a manoley ed sankamundoan.Maptek tan matonungso panoley tod amin a katoowan.
No akisipanan lan mikasal ed sakey a laki so sakey ya aripen a bii, et ag ni abayaran, ni nibolus, insan walay lakin miakdul ed sikato, nepeg a nadusa ran dua, balet ag nepeg iran pateyen, bangta sayan bii et sakey ya aripen. 
Dengel mo pay tagleey ko, Katawan,talineng mo pay ikekerew koy tulong! 
Manlapu lad inggapoy awaran na saray totood Israel tan saray totood Juda, kaogsan labat so ginagawa ra tan impanpasnuk da ak lapud saray ginagawa ra. 
papablien moy inkatonung tan bobosulen moy kaogsan.Kanyan say Dios, a Dios mo, pinili to ka tan initdan to kay liketa baleg nen say inter tod saray arum ya arari. 
Inaon to ak ed abut na kaatapantan diad gayungayun na patey.Inlira to ak ed tapew na baton-dampayet niarawi ak ed kaatapan. 
Inkuanen Jesus ed sikara, Panoy pangibaga ran say Cristo et kabyangay boleg nen David? 
Onsasayaw tan ikakanta ra,Diad Sion so panlalapwan na amin a bindision tayo.
Amimpinsan a linmoob ed Sankasantosan a Pasen si Cristo, tan duga la man. Aliwan dala na saray kanding tan saray kilaw a baka so inawit ton ibagat, no ingen ag say dilin dala to, tan lapud saya inggamuran to itayoy karondon ya andi-anggaan. 
Singger kayod Katawan, et mambilay kayo. No ag kayo onsingger ed Katawan, sikatoy mamalanit a singa apoy ed saray totood Israel. Poolan na apoy iray totood Betel, tan anggapoy makaerep ed pool. 
Insan inkuan na Katawan ed siak, Anggaman ya inkaindan ak na Israel, impanengneng to balet a maung ni nen si malamang a Juda. 
Siak so nanggawad sikato ya anggapoy kalakal,tan ag ko initdan na kakabatan. 
Kanyan ag to la labay ya awiten ed Jerusalem; ingen, inmiwas ed dalan tan intilak to lad abung nen Obed-edom a taga siudad na Gat. 
Sinmingger ed sikato ray aripen to tan kuanda, Amo, no mairap so imbagad sika na propita, ag mo komun gawaen. Natan ta mainomay, orasan moy sikan dili onung na imbaga to, ta ag la pigan onabig ka? 
No anggapoy makasengeg ag mo pisasangsangan so toon anggapoy makapoy a ginawa tod sika. 
Insan nadngel koy bosis a nanlapud altar ya inkuanto, Katawan a Dios a Makapanyarin-amin, talagan matonung tan tua ray sintinsiam! 
Akin et ag mo gaygayen so tawen, insan ka onlasur? Nanengneng ka na kapalandeyan tan onyegyeg irad takot da. 
Pikasim pa a say Katawan a Dios tayo et ipanengneng tod sikami so nepeg min laen tan gawaen. 
Binmisitay Jacob ed kinen ama ton Isaac diad Namre, ya asingger ed Hebron, tan nanayaman nen Abraham tan Isaac. 
Saratan a totoo isebel day pangasawa tan say pangan na pigara a kakanen. Balet pinalsa na Dios iray nakan a kanen na saray mananisia tan makapikabat ed katwaan, kasumpal dan misalamat ed Dios. 
Ag mambayag iray kayamanan to;ag mansiansia ray kayaryan to.Naandipat so anggan anino to, 
Nanggaway Solomon na duan lasus ya ankabaleg a samper tan inokupan to na pitoran kilon balituk so balang sakey. 
Kabangon na saray totoo ed ontombuk a kabwasan, anengneng dan ageba so altar a para Baal tan tanda nen diosan Asera. Naimano da met a samay kumadwan bakan kalakyan et nisaklang ed altar a nipaalagey diman. 
Anggapoy makapangibaga no antoy gawaen na Dios,odino makaakusad sikaton nanggaway maoges. 
Manliket ak met lapud Jerusalem tan saray totoo to. Anggapo lad man naaniy manaakisan tan say ontawag ya onkerew na tulong. 
Balet onung ed sipay Dios, manalagar itayoy balon katawenan tan balon dalin a panayamay katonungan. 
Insan imbaga nen Ari Ahazias na Israel a mambiahid bapor iray totoo to a kaolup da ray totoo nen Josafat, balet ag inmabubon si Josafat. 
Saray totoo na sakey a bansan ag yo amta et alaen na da ray bunga na saray tanaman a nansagputan yon pinabaleg, balet panamairap tan panamasegsegang labat so awaten yo lawas. 
Inkuantod siak, Say deral a manlapud baybay et ondapod saray amin a manaayam diad sayan dalin, 
Say panggulo labat so nununoten da; tan kapag mansalita ra walay napasakitan da. 
Inyakar dan inmona ed kinen Anas a katolangan nen Caifas a Pangulon Pari ed saman a taon. 
ya anak nen Zuf ya anak nen Elcana; si Elcana anak nen Mahat ya anak nen Amasai 
Ag ak mantitila, O Dios.Sisiam iray ibabagak.Anggapoy arum a mamaneknek ed ibabagak. 
Pinalumbasan kod panangonur iray karaklan a Judion kataonan tan kadalaan ko nen wala ak nid rilihion da. Lalon maung ak nin mangisakit ed saray kaogaliyan a tinawir mid saray lalaki mi. 
Say Katawan kuanto, Siak so Katawan a Dios ya angipaway ed sikayo ed Egipto. Anggapo lay arum a Dios yo no ag siak labat. Bukbukor ko so manangilaban. 
Anggapoy arum a bansa diad tapew na dalin a miparad Israel. Inyagel mod inkaaripen iray Israelita tan ginawam ira a totoom. Diad panamegley na saray ankabaleg tan makapakelaw a ginagawam para sikara, kinmayat ed intiron mundo so dayew mo. Pinataynan mo ray taga arum a bansa tan saray diriyos da legan a mankukurang iray totoom, saray totoon impaway mod Egipto pian nakayaryan mo ra. 
Linmay Lot ed saramay lalakin mangasawad saray anak to, tan inkuanto, Ganatan yoy onekal dia; deralen na Katawan yan lugar. Balet abaloan dan manlulurey si Lot. 
Sikan nubiay ari, dengel ka pad ibagaklingwanan mo ray totoom tan saray kakanayon mo. 
Gogoyuren na saray ambalangan kabayo so ononan karwahi, tan gogoyuren na saray andeket a kabayo so kumadwa, 
Anem agew a makapankimey kayo, balet say kumapiton agew et masanton agew a nisaklang ed siak. Siopamay toon manggaway kimey ed sayan agew, nepeg a pateyen. 
Gawaen ta ka, Jeroboam, ya ari na Israel, tan manoley ka ed amin a lugar a labay mo. 
Lapud kasalanan nen Solomon dusaen ko ray kabyangay boleg nen David, balet aliwan ando lan ando so panusak. 
Insan samay bii linmad kinen asawa to tan kuanto, Dinmagod siak so sakey a too na Dios, tan singa makapataktakot ya anghil, na Dios so nengneng to. Ag ko tinepet ed sikato no taga iner, tan ag to imbagad siak so ngaran to. 
Makapaliket komun ed sika iray salitak tan saray kanunotan ko,O Katawan a salimbengan ko tan mananondon ko!
Kanyan dinmago may kapitan ed kinen Pablo tan tinepet to, Ibagam pad siak: mibabaley ka tay Roma?On, ebat to. 
Say manonan olup na saray sondalon Israelita tan saramay inmamut et walay nampaknaan dan sakey a tanda. No nanengneng na saray walad bakalan ya Israelita so sakey a makapal ya asewek a manlapud baley, 
Inkatonung tan kamaungan iray ginawak;ag mo ak pa ikakaindan ed lima da ray kalaban ko! 
Ontatawag ak ed sika, O Katawan,lapud amagaan iray pastolan tan saray kakiewan,singa ra apoolan. 
Balet ag ni yan siansia inasikaso na saramay naimbitaan, ta saray kimey da so inarap da. Walay linmad daralusan a dalin to, walay linmad panninigosioan to. 
Insan say lorem kinobutan to may Tuldan tan pinano na kagalangan na Katawan. 
Kataynan kod arapan da, arumog koy inarok.Binembenan ko tan ag ko inikbananya anggad niyakar kod abung nen inak,tan pinaloob kod kuarton nianakan ko. 
Agolon maung so kalakal da ra may disipulo, tan sinansakey dan tinepet, Siak kasi, Katawan? 
Onya met so imbilin tod kumadwan aripen, say kumatlo, tan amin da ni ray arum a managasikasoy ayayep: Onyay ibaga yod kinen Esau no naabet yo: 
Tinepet tod sikara, Akin et ag yo pinatey iray bibii? 
Amagaan iray sanga na saray kiew tan apoter-poter ira; saray bibii aalaen da ra yan itongo. Lapud anggapoy atalusan na saray totoo, ag ira a bageyen o kasian na Dios a Manamalsa ra. 
Ag mananak si Rebeca, ta lepes, kanyan impikasi nen Isaac. Inebatan na Katawan so pikakasi to, et nanlokun si Rebeca. 
Kapigay impakanengneng min sangkaili ka et pinatuloy mi kad abung mi, o anggapoy nisulong mo et initdan mi kay kawes? 
Magmaliw a mabiskeg a singa saray sondalo iray totood Israel,magmaliw iran maliket a singa totoon maniinom na alak.Nanunotan na saray kabyangay boleg da yan pananalotan manliket ira lapud saray ginawa na Katawan. 
a nayarin ombaleg a singa dikarika iray totoon maoges,tan onaligwas iray amin a managgaway kaogsan;anggaman ontan, sigput so kaderal da, 
Say Katawan et singa mabiskeg a torin nasalimbengan na saray totoon matonung, pian niarawi rad kaatapan. 
Anggapo tay kanepegan min mangawit na asawan Cristiano, a singa gagawaen nen Pedro, saray arum ya apostol, tan saray agagi na Katawan? 
Nakaukolan moy manlinget tan mansagput na baleg, pian makaiter so dalin na antokaman a napambilay ya anggad ipatey tan ipawil mod dalin a nanlapwan mo. Nanlapu kad dalin, tan magmaliw ka lamet a dalin. 
Aliwa ran matoor ed Katawan; ag to kayaryan iray anak da. Kanyan ag mabayag naderal ira tan saray dalin da. 
Igalang ak na anggan saray ayayep ed katakelan;idayew ak na saray asod katakelan tan saray abistrusno saray ilog et paagosen kod kalawakan,pian naitdan na danum iray totook a pinilik. 
Gala dia, mangan kad kakanen ya imparaan ko tan inom kad alak a tinimplak. 
Nunot yo ray bangat na aripen kon Moises, saray ganggan tan saray bilin ya inter kod sikato diad Palandey na Sinai, a nepeg ya onuren na amin da ray totood Israel. 
Ag abayag nanlapud samay impangilakod Jose, tinaynan nen Juda iray agagi to tan linmad kinen Hira a taga baley na Adullam. 
Siak a dili so mambangat ed saray totoomtan mangiter ed sikara na ontan lan aligwas na bilay. 
Manlapud man binmaliw kami lamet tan sinmabi kamiy kabwasan ed petek na Quio. Kasumpal na sakey agew, linmabas kamid Samos, et nen ontombuk ya agew sinmabi kamid Mileto. 
Maung a tua so pisasalamat mod Dios, balet ag to napabiskeg so maispiritun bilay na arum a too. 
Inkuanen Saul, Katawan a Dios na Israel, akin et ag mo ak inebatan ed sayan agew? Ebatan mo ak pa diad panamegley na sarayan bato. No say nankasalanan et si Jonatan o siak, ebat kad panamegley na Urim; balet no saray totoom ya Israel, ebat kad panamegley na Tummim. Onung ed ebat si Jonatan tan si Saul iray atoro, tan saray totoo et anggapoy kasalanan da. 
Ingen nepeg yon ikuan, No iyabuloy na Katawan, mambilay kami tan gawaen mi ya o saman. 
Say Katawan kuantod kinen Sebna, No nagawa ya, ipaawit koy aripen kon Eliakim a lakin anak nen Helcias. 
Nipaakar ed saray nasipanan a mankasal ya ag da labay lan ituloy so pankasal da, onyay ibagak: no isipen na laki a mabanday yan nagawad kasipan to, no ag to la napokpokay pilalek na laman to, tan nalikna ton nakaukolan iran mankasal, nepeg a mankasal ira, onung ed labay to. Anggapoy kaogsan to ya. 
Kanyan sirin, manlapud natan toluk kayod Katawan tan ekal yoy inkaawet na olo yo. 
Inkuan na Katawan, Gawaen kod Juda so singa ginawak ed Israel: pataynanen ko ray totood Juda, tan ipolisay koy Jerusalem, say siudad a pinilik. Ipolisay ko met so Timplo, say pasen ya imbagak a pangigalangan ed siak. 
Ompapaway ed eleng to so asewek,singa asewek na mandarlang a dikad silong na banga. 
Say Katawan a Dios yo et iyakar to kayo ed sakey a mataban dalinsakey a dalin a wala ray ilog tan kolus to, walad dalem to iray sobul ya onaagus ed saray patar tan kapokdulan; 
Ipadakep ko rad saray kalaban da a mampilalek a mamatey ed sikara, et kanen na saray manok tan saray ayayep ed katakelan iray bangkay da. 
Inmebat si Jesus, Ibabagay Masanton Sulat, Igalang moy Katawan a Dios mo, tan sikato labat so panlingkuran mo! 
Mapalar iray asawam! Mapalar iray aripen mo, a wala ra lawas ed arap mo tan narerengel day kakabatan mo! 
Say panagpaatagey mangipelag ed sika, balet no mapaabeba ka, napagalangan ka. 
Say Katawan kuanto, Walay ibagak nipaakar ed saray bansan maoges a kaabay na Israel. Sikaray nanderal ed dalin ya inter kod saray totook ya Israel. Pataynanen kon singa abagut a tanaman ira yan totoo maoges ed saray bansa ra, tan ekalen koy Juda ed pakaoley da. 
Kanyan lapud maoges kayo, nabakan singa alog so Sion, magmaliw a bunton na deral-deral so Jerusalem, tan magmaliw a takel so pokdul a kawalaay Timplo.
Kanyan si Johanan, odino siopaman ed saray pangulo na saray sondalo, odino siopaman ed saray totoo et ag da labay so ontoluk ed ganggan na Katawan a mansiansia ran manayam ed dalin na Juda. 
Inmebat si Jose, Ag ko nayarian, Kagalang kon Ari; balet say Dios so makapangiter na dugan talus na kogip. 
Diad sarayan agew, saray totoo ikuandad saray palandey, Tumbaan yo kami! tan diad saray pokdul. Tabunan yo kami! 
Kanen na saray aso so angkay na siopaman a kabyangay pamilyam ya ompatey ed siudad, tan siraen na saray manok a buitri so bangkay na siopaman ya ompatey ed kaalogan! 
Idadayew ta ka, Katawan:ibangat mo pad siak iray pananontonan mo. 
Siak so angipadalan na eras ed saray siudad yo, balet ag kayo pinmawil ed siak. 
Lapud saya mapalaloy pasnuk nen Asa ed samay propita tan impagolung-golungan to. Diad sayan panaon met, ginapwan nen Asa a pinapairap iray arum a totoo. 
Amin da ray totood Israel, balang sakey a manaayam ed siudad na Samaria, naamtaan da a ginawa ya na Katawan. Matangsit tan mapaatagey ira natan. Kuanda, 
Onla met irad may Levitan papari, lapud sikaray manintinsia ed kason walay apasakitan odino adesiang. Say Katawan a Dios yo et pinili to ran manlingkur ed sikato tan mamindision ed ngaran to. 
Nen manaakar irad kabkabwasan na ontombuk ya agew, anengneng dan amagaan ya anggad lamut imay kiew ya igos. 
Inkuan na amo, Lakad saray daladalan tan saray leeleet diad paway na baley, tan pasoot mo ray totoon ondago, pian napanoy abung ko. 
Nanengneng ya na saray bansa, et nalemay ira anggaman a mabisbiskeg ira. Diad kalemay da ikopit day sangi ra tan pepetan da ray layag da. 
Samay laki inlabas to ak ed dalan na puirtad sagur nen inyakar to ak ed patio ed dalem. Sinukat to may dalan na puirta, et kapara na kabaleg na arum iran puirtad paway na padir. 
Say asawam et magana tan balibaliy kagagawa to a singa ulsa. Panliketen ka komun na ganggana to; nalingbu ka komun na aro to. 
Inkuanen Gaal lamet, Nengneng mo! Wala ray totoon onlalasur a manlalapud alusadsar na palandey tan say sakey a grupo et onsasabi ran manlalapud kiew a robli na saray managparles! 
sarayan duan pilalek. Labay ko komuy ontaynan lad sayan bilay pian napilimugan ko lay Cristo; amtak a maung ni ya. 
Mapalalon kaogsan so ginawa na Jerusalem, kanyan sikatoy adotakan.Balbalawen la natan na saray mangidadayew ed sikato,lapud anengneng dan alakseban.Manayay tan isasanib toy lupa to lapud kababaingan. 
Oonuren miy linawam tan manmamatalek kamid sika;sika labat so pampilpilalekan mi. 
Inmebat si Jesus, Arom so Katawan a Dios mo ed intiron pusom, diad intiron kamarerwam, tan diad intiron kanunotan mo. 
kanyan onur yo tan sumpal yo ray amin a ganggan to ya iiter kod sikayo natad sayan agew. 
dengel mo pa ray pikakasi na saray totoom. No diad saman a dalin et magbabawi ra tan mampikasi rad sika, ipatwa ray inkakasalanan tan inkaoges da, dengel mo pa ray pikakasi ra, O Katawan. 
Kanyan ibagak ed sikayo a saray mangigagalang tan mangoonur ed siak et nawalaan ira na daakan a nakan tan nainom, balet naerasan tan naapgaan kayo. Manliket ira, balet napelag kayod kababaingan. 
Ipepelag tod dalin so orana manalog ed kaalogan. 
Anto natay gawaen na akankiey kaubasan? tinepet nen Jesus. Onlan papatey to ra man a totoo, insan to ipaasikasoy kaubasan ed saray arum. 
Balet nanmatalek si Akis ed kinen David, tan kuantod sikaton dili, Kabosul a maung na saray dilin totoo ton Israelita, kanyan manlingkur ed siak legan ton mambilay.
Para siak singa kayo saraman a kolus;nanenengneng yoy asagmak ko et ataktakot kayo. 
On, tua, ebat nen Acan. Nankasalanan ak ed Katawan a Dios na Israel, et saya so ginawak. 
Nibagad kinen Saul a linmay David ed Keila, tan kuanto, Say Dios impasilong to lad pakayarik si David. Inkolung toy sikaton dili diad inyakar tod baley ya aliber na padir tan abalewetan iray puirta to. 
No onsabiy tan a panaon, tongtongen na saray totoo a sakey ya alimbawa so inkaderal yo tan kantaen da yan kanta na ermen a nipaakar ed inkagawa yo:Sigput kamin aderal!Inala na Katawan so dalin miTan inter tod saray anakep ed sikami. 
Anggapo niy sinmabin tukso ed sikayo ya ag ni asaliy karaklan. Matoor so Dios, kanyan ag to iyabuloy ya onsabid sikayoy tukson ag yo nayarian a taloen. Itdan to kayo ingey biskeg no natukso kayo, pian napaliisan yo, et manalo kayo. 
Apasoot a manggiling iray lalakin tobun-balo tayo;mandokingking a mansasakbat na ambelat a kiew iray ogogaw a lalaki. 
Tinepet na Katawan ed siak, Jeremias, antoy nanenengneng mo?Inmebat ak, Sakey a sangay kiew ya almindra. 
Iitdan mo kami na baleg a pananalo;panataloen mo kami lapud panangasim. 
Saray totoo et nakalan iray ilalo tan narasan iran manakar-akar ed intiron dalin. Diad eras tan pasnuk da, ayewen day ari ra tan say Dios da. Nayarin ontangay irad tawen 
Tinmangway Jesus tan tinepet to, Iner so nakar da? Anggapoy anusad sika? 
Say Katawan kuanto. Nankakasalanan iray totoon taga Edom, kanyan andi-saew a dusaen ko ra. Inoosilan day ispada iray lalakin agagi ra ya Israelita, tan ag da ran balut kinasian. Anggapoy anggaan so pasnuk da tan ag dan balut pinakepa. 
No sayan too et apagen to lad saray anak to so kayaryan to, ag to nepeg a palabian so anak ton laki ed samay labalabay ton asawa diad pangiter to na betang na samay pangulowan ya anak ton laki. 
Inkuanen Ruth, Agaylay abig na linawam ed siak. Pinabiskeg moy linawak lapud maolimek a panagsalitam ed siak, anggaman ya aliwa ak a singa sakey ed saray aripen mo. 
Sikara yay niganan pista a pantitipon yon mangigalang ed Katawan tan pangisaklang yo na saray bagat a kakanen, saray bagat a popoolan, saray bagat a trigo, saray arum a bagat, tan saray bagat ya alak, onung na nakaukolan ed inagew-agew. 
Wala ray toton angawit na ogogaw ed kinen Jesus, ta labay dan itapew to ray lima tod sarayan ogogaw. Balet nen anengneng na saray disipulo ira yan totoo, nampasnukan da ra. 
Tan panon a makapampulong iray Maung a Balita, no ag ira imbaki? Onung na ibabagay Masanton Sulat, Agaylay abig a nengnengen so isabi da ray managpulong na Maung a Balita! 
Diad karakel na bungay tanaman yo; manaani kayo ni anta panaon lay panagborbor na ubas, tan mamboborbor kayo niy ubas, anta panaon lay panagtanem na trigo. Nawalaan kayo na amin a labay yon kanen, tan mambilay kayon arawid kaatapan ed dalin a panayaman yo. 
Diad kumapiton agew wala ray pigaran totoon pinmaway a manala na kakanen, balet ag ira akalmo. 
Say pangangga na bengatla et maung ni nen say gapo to. Say toon maanos maung ni nen say toon mapaatagey. 
Natan, ibagam ed saray Israelita so ibabagak: Akin et gagawaen yo ray kasalanan a ginagawa da ray lalaki yo tan labalabay yon panlingkuran iray talintaoy diriyos da. 
Nayarin ibaga ran aliway ginawak nen inkuankod arap da, Lapud ilalok ya onolid bilay iray inaatey, imbistigaen yo ak natan! 
Binilin met ira nen David ya ikuandad kinen Amasa, Kanayon ta ka. Manlapud natan, salatan moy Joab a pangulo na saray sondalo. Pateyen ak komun na Dios no ag ko ya gawaen! 
Lakad ari tan ibagam ed sikato so paibagak ed sika. Insan imbaga nen Joab so paibaga to. 
Onyay nagawa, lapud inalig yo ray maoges a ginagawa nen Ari Omri tan si anak ton laki a si Ari Acab. Intuloy yon inoonur iray ganggan da, kanyan iyakar kod sikayoy deral, tan balawen kayo na balang too. Leglemewen kayo na amin a katoowan ed inerman a pasen.
Saray atilak ed dalin na Israel et saray limaran siudad na Filistia, amin da ray Cananeo, saray Sidoneo, tan saray Heveo a manaayam irad Kapalandeyan na Libano manlapud Palandey na Baalhermon ya anggad Dalan na Hamat. 
Andi-saew ya ipaliis to kad amin a maamut a kaatapan,tan diad amin a makapatey iran salot. 
Pinmawil ira may guardia ed saray manonan papari tan saray Pariseo. Tinepet dad sikara, Akin et ag yo dia inyakar? 
Tinepet da, Siopa ka sirin? Sika si Elias?Andi, aliwan siak, ebat to.Sika may propita ya alagden mi? tinepet da lamet ed sikato.Andi, ebat tod sikara. 
Nen mansasalita niy Pablo a pangyagel tod laman ton dili, maksil ya inkuanen Festo, Ambagel ka, Pablo! Aambagelen kay alabas ya aral mo! 
Walay anak nen Set ya inngaran to na Enos. Diad sayan panaon, inggapo na katoowan so ontawag ed masanton ngaran a Yahweh.
Sikato yay sintinsia na saray sipaparaan lawas a mambantay ya anghil, pian naamtaan na amin a katoowan ed inerman a pasen a say Sankatageyan a Dios so manoley ed saray nanarian na too tan nayarian to ran iter ed siopaman a labay ton pangitdananggan diad sankamugmoan lan too. 
Amtak met a maanos ka, nanirap kan maung lapud siak, tan ag kinmapoy so linawam. 
No misalamat kad Dios diad panamegley na ispiritu labat, panoy pangikuay Amen na sakey a toon wadman ya anggapod sikatoy ontan a langkap, bangta ag to natalusay ibagam? 
ta imbangat to ran walay pakayari, aliwan singa panagbangat da ray iskriba.
Jeremias, subok mo ray totook, a singa panggugol mod mital; subok mo ra, ta nengneng mo no antoy kapara ra. 
Saray totoon maptek mambilay ira a nagnap so liket da. No maganat kan onyaman nadusa ka. 
Inmebat si Jesus, Akin et tetepetan mo ak no antoy maung? Saksakey labat so maung. No labay mon nagamuray bilay, onur mo ray ganggan. 
Sikay Dios ko;ibangat mo ak pan mangonur na linawam.Ipanengneng mo pad siak so kamaungan motan iwanwan mo ak pad dalan ya anggapoy kaatapan. 
Inkuanen Balaam ed kinen Balak, Ompawil ak la natan ed saray dilin totook, balet kasakbayan ya ompikal ak, ibagak ed sika no antoy gawaen da ray Israelita ed saray totoom diad arapen a panaon. 
Dinmagod siak, nanalagey ed abay ko, tan inkuanto, Agin Saulo, makanengneng ka la lamet! Diad saman a bekta, pinmawil so pakanengneng ko tan ninengneng koy Ananias. 
Insan to intoro ray disipulo to tan inkuanto, Niay inak tan saray agagik! 
Intagar to ra balet di Pedro, Santiago, tan Juan. Insan agunigon a maung tan apagaan 
Tinmaynan la sirin si Mardokeo, tan ginawa toy amin ya imbaga nen Ester ed sikato.
No onya lay nagawa, nakaukolan ya ombatik ed kapalandeyan iray taga Judea. 
Balet saray Levita mankampo ra ed kaliber-liber na Tulda tan guardiaan da, pian anggapoy makaasingger et ag ondapoy pasnuk ko ed amin a totood Israel. 
Lakan sigagalang ya akalogan a manalo ed bakal,diad pangyagel mod katwaan tan katonungan!Say biskeg mo, panaloen to kad amayamay a bakal! 
Nepeg dan pisalamatay Katawan, lapud ag mangoman a panangaro to,lapud makapakelaw iran ginagawa ton para sikara. 
Katawan, sika so Dios a manudusa;ipanengneng mo pay pasnuk mo! 
tan manlapud man mamaarap ya anggad Dalan na Hamat. Ontuloy ed Zedad 
Kapag mantanem iray Israelita, dogpaan ira na saray Madianita a kaiba da ray Amalecita tan saray tribu ed kalawakan. 
larak a para saray lamparaan; saray rikadon onkanad panaglana a larak tan ambalingit ya insinso; 
Dugay ebat mo, kuanen Jesus. Onur mo itan et nagamuran moy bilay ya andi-anggaan. 
Say nanenengneng tayo natan et singa burarog a lupa ed salming; balet onsabiy agew a nanengneng tayo ed lupa-lupaan. Daiset niy amtak natan, balet onsabiy agew a magmaliw ya ayadyari so pakaamtak, a singa ayadyarin pakapikabat na Dios ed siak. 
Nageba ray altar tan naderal iray altar a panagpoolay insinso. Amin da ray totood man et napatey irad arap na saray talintao ra. 
Aminsan ya onngangarem la pinmaway ya ompasyar ed kaalogan, et anengneng to ray onsasabin kamilyo. 
Ta say Anak na Dios a si Jesu-Cristo ya impulong mi di Silvano tan Timoteo et aliwan On natan et kabebekta Andi, no ag ingen sikatoy On na Dios, 
Inkuan na Katawan lamet ed sikato, Isoksok moy limam ed dalem na kawes mo. Insoksok toy lima to, et nen inoyus to malinis lamet a singa arum a parti na laman to. 
Iyagel mo pay bilay ko, O Dios a manangilaban ko,et maliket ak a mangibawag na inkatonung mo. 
Inkuanen Jesus, Aliwan para amin a lalaki yan bangat, no ag labat para saray angiteray Dios. 
Iyabuloy komun na Dios a Makapanyarin-amin a kasian to kayo tay too, pian ipawil tod sikayo si Benjamin tan samay sakey ya agi yo. Para say siak, no nepeg a naandid siak iray anak ko, sipaparaan ak. 
Mananap ka niy pankimeyan mo, iparaan moy alog mo, kasakbayan a mangipaalagey kay abung mo tan mampamilya ka. 
Inkorit nen propita Isaias a lakin anak nen Amoz iray arum a ginagawa nen Ari Uzias legan na impanoley to. 
Tinawag ko ran aminsan na mabolubolung a kiew na oliba tan amayamay so balibalin bunga to; balet natan, poolan ko ray bolung to diad iterak na singa madalagorug a karul tan lupak-lupaken ko ray sanga to. 
Bilbilang a walan tuay matonung, maung, tan maptek a sakey a too. 
Manlapud man, tinmonda-tondan nanaayam ed nandoroman pasen ya anggad akasabid bandad abalaten a parti na Canaan. 
Onya so pisipanan kod saray totood Israel: Iyan kod sikaray ganggan ko tan isulat kod kapusoan da. Siak so magmaliw a Dios da, tan sikara so totook. 
Nisulat ed libron Say Awaran da ray Ararid Israel iray arum nin ginagawa nen Menahem. 
Kanyan inmakseb ak a nanlapud palandey a sankaawit ko ra may duaran tapyak a baton akaitatakan na sipanan. Diad saman manliub ya apoy so manlalapud palandey. 
et si Saul ingganggan to ran mangibaga ed kinen David: Say labay labat na ari ya ibayar mod sikato pian naasawam so marikit to et say baog na ngoroy kayaryan na sanlasus ya inatey a lalakin Filisteo, pian makabawid saray kalaban to. (Onyay inisip nen Saul a pagawa; pian napatey na saray Filisteo si David.) 
Inkuanto, Sika a toon ompatey, mansalita ka na sumpad Gog a manonan manoley na saray bansa na Mesec tan Tubal diad dalin na Magog. Mansalita ka na sumpad sikato 
Say ari kuanto, Sambaan kod Katawan ya ag kon balut paawit ed sikayo ray anak yon bibii tan saray ogogaw! Malinew a mankokomplut kayon onlaban ed sikami. 
No itaytayak ko rad saray arum a bansa, nakabatan da a siak so Katawan. 
onggendan a bilin para saray totood Israel. No say sakey a too et onsumpad ed Katawan tan manggawa na maoges ed kapara ton too, 
Inkuan na Dios, Sika a toon ompatey, mangala kay laryo, iyan mod arap mo, tan igulis mod tapew to so siudad na Jerusalem. 
Iganggan mon onuren da ya, pian ag ira nabalaw. 
Say bili na dalin et nepeg ya itukoy ed karakel na taon a pakapambunga to kasakbayan na ontombuk a Taon na Panangipawil. 
Nampikasid Katawan a Dios to si Asa, O Katawan, anggapoy miparad sika; nayarian mon tulongan iray makapoy tan saray makapanyari. Tulongan mo kami pa natan, O Katawan a Dios mi, lapud manmamatalek kamid sika tan, diad ngaran mo, pinmaway kamin mibakal ed sarayan amayamay a sondalo. Katawan, sika so Dios mi; anggapoy makapanilalon manalod sika. 
Anggaman a naoput na bigis yay baog ko,legan a wala ak nid sayan laman ko nanengneng ko so Dios. 
Inter tod sikato met imay inluto to, pati say tinapay a ginawa to. 
Alagey ka tan loob kad siudad, ta diman nibagay nepeg mon gawaen. 
Ibabaga mi ya, ta manmamatalek kamid Dios diad panamegley nen Cristo. 
Imbaga to met ed sikami ya ag kami mangipaalagey na saray abung odino ondalus ed dalin, tan ag kami mantanem ed kaubasan odino saliwen ira. Ingganggan to kamin manayam lawas ed saray tulda, pian mansiansia kamin singa sangkaili ed sayan dalin a panaayaman mi. 
No sakey ed saray baka to so isaklang ton bagat a popoolan, nepeg a bakan kalakyan ya anggapoy deral na laman to. Nepeg ton isaklang so baka diad lolooban na samay Tulda pian awaten na Katawan so mangisaklang. 
Ekalen kod sikayo ray mananumpa tan makasalanan. Ekalen ko rad saray dalin a panaayaman da natan, balet ag ko ra abuloyan ya ompawil ed dalin na Israel. Naamtaan yod satan a siak so Katawan. 
Binmiskeg tan inmatagey ya anggad asabi to so tawen tan nanengneng na amin a totoo ed intiron mundo. 
Inkuanen Jesus, Walay duaran too ya akautang ed sakey a managpabayes na kuarta. Say sakey akautang na sanliboy pisos tan samay sakey akautang met na sanlasus pisos. 
Imbaga rad siak a baleg so paniirap da ray akaligtar tan akapawil lad baley da; memelag-melagen met ira na saray totoon sangkaili a manaayam ed kaliber-liber da. Imbaga ra met ed siak ya ageba ni ray padir na Jerusalem tan ag ni apasimbalon nipaalagey iray puirtan apoolan. 
Nepeg a gawaen na laki so kanepegan tod asawa to; ontan met ed bii. 
Nanaogip si Pedro tan saramay kaiba to, balet bigla ran abangon tan anengneng day mangatatawen a liwawa nen Jesus tan saramay duaran lalakin akaalagey a kaiba to. 
Ibabagak ed sikayoy katwaan a siopamay ondengel ed salitak tan manisiad samay angibakid siak, walay bilay ton andi-anggaan; ag la nasintinsiaay dusa, lapud nilabasan to lay patey tan linmoob lad bilay. 
Diwit mon maminsan et ag mo labay ya oliten;ag mon balut nalingwanan so laban! 
Initdan ko na bilay iray totook, tan ag ko ituloy so pangakusak ed sikara odino pamasnuk kod sikara ed ando lan ando. 
Et no walay manepet ed sikato, Akin ira tay sugat ed pagew mo? onebat, Nalak ira ed abung na kaarok. 
Impaway tod Egipto iray totood Israel;andi-anggaan so panangaro to; 
No say sakey a laki et ilako ton aripen so anak ton bii, sayan bii et naitdan na kawayangan ya aliwan singa pangiter na kawayangan ed saray lalakin aripen. 
Nen saman, pinaolyan na Dios a manggaway labalabay da iray amin a totoo. 
Ta nianak kayo lamet aliwan diad panamegley na too, no ag ingen diad panamegley na pakayari na mabilay tan ag manganggan salitay Dios. 
Sayan sulat nanlapud kinen Santiago, aripen na Dios tan say Katawan a Jesu-Cristo:Ibabano ta kayon amin a totooy Dios, amin yon akaykayat ed intiron mundo. 
Nanaandipat a singa asewek so bilay ko;ondadalang a singa apoy so laman ko. 
Natanael, Radai, 
Manlapud saya naamtaan na saray Israelita a siak so Katawan a Dios da. 
a mangipopompon na saray pangulowan a lalakin anak da a pinapatey na Katawan. Diad impanggawa na Katawan ed saya, impanengneng ton sikatoy makapanyari nen saray diriyos ed Egipto. 
Balet saray Judio sinogsogan dan mamairap ed kindi Pablo tan Bernabe iray matalonan bibii a mangigagalang ed Dios tan saray matalonggaring a lalakid saman a siudad, kanyan pinataynan da rad man. 
Ta inkuay Dios, Igalang moy amam tan inam, tan Nakaukolan ya ompatey so siopaman a toon mamapaoges ed ama o ina to. 
Diad kabasil na patio manlapud sayan dalan na puirtad baybay et walay sananey a dalan na puirta a mamaarap ed patiod dalem, a singa samay walad bokig a dapag. Samay laki sinukat toy karokey na nanleetan na sarayan duaran dalan na puirta, et walay limamplo tan duan mitro. 
Pakaskasi ki la, sikayo ran bulag a manangiwanwan! Ibabangat yo, No say Timplo so pansambaay sakey a too, ag nakaukolan a sumpalen to. Balet no say balituk ed Timplo so pansambaan to, nakaukolan a sumpalen to! 
Insan tinawag nen Ester si Hatac, ya aripen to a sakey ed saray yunukon tinoro na ari, tan pinaonla tod kinen Mardokeo ta amtaen to no antoy nagagawa tan no akin. 
Labindua kamin amin a sanaagi, tan saksakey so ama mi. Inatey lay sakey ya agi mi, tan walad Canaan a kaiba nen ama mi so sankayogtanan. 
Angiter na saray rigalo iray Ammonita ed kinen Uzias. Nagmaliw a mapalaloy pakayari to kanyan kinmayat ya anggan diad Egipto so inkabantug to. 
Nansiansia ray Amorreo a nanayam ed Ayalon, Saalbim, tan diad Palandey na Heres, balet nansiansia ya inoleyan ira na saray tribu di Efraim tan Manases tan pinasoot da ran nankimey para sikara. 
saray singsing ya isosolung dad saray gamet da tan diad eleng da; 
Nipaakar ed sika, Pasur, tan amin da ray kabyangay pamilyam, nadakep tan niakar kayod Babilonia. Ompatey tan nipompon kayod man ya amin a pati amin a kakaarom a tinitilaan mo. 
Balet, no nakaukolan ya onla ak ed Jerusalem, mila la rad siak. 
inakmun da itayo lan mabilay komunlapud mapalalon pasnuk dad sikatayo; 
Impasambaan ya inmona nen Esdras ed saray pangulo da ray papari, Levita, tan saray arum a totoo a gawaen day imbaga nen Secanias. 
Balet no aliwan maung so linawa tod siak, akaparaan ak a mangawat ed antokaman a labay ton gawaen ed siak. 
Samay pari nengnengen to lamet diad kumapiton agew et no nakal so poti to may sakit tan ag kinmayat, sintinsiaan ton malinis imay too onung ed ganggan; sakey labat a giri. Samey too ipesak tok kawes to et magmaliw a malinis onung ed ganggan. 
pinmayawar lamet so Katawan ed sikato, a singa samay agawa lad Gabaon. 
et say Katawan kuantod siak, Sika a toon ompatey, apiger mon imanoen ya amin iray nanenengneng tan narerengel mo. Ibagak ed sika iray totontonen tan saray ganggan a nipaakar ed Timplo. Apiger mon tandaan no siopa ray totoon nayarin onloob tan ompaway ed Timplo, tan ontan met no siopa ray ag naabuloyan ya onloob. 
Ataktakot a maung imay kapitan tan saramay sondalon kaiba to a mambabantay ed kinen Jesus nen naimatunan da may yegyeg tan amin ya agawa. Inkuanda, Tuan sikatoy Anak na Dios! 
Sikato yay pankanawnawa yon mantasid siak. 
legan tin aalagden so iilaloan tayosay maliket ya Agew a nipanengneng so kagalangay matalonggaring tayon Dios tan Manangilaban a Jesu-Cristo. 
Ag la nakaukolay agew o bulan a manilew ed siudad, ta say kagalangay Dios so manliwawad man, tan say Kordiro so lamparaan na siudad. 
Melag iray kuartod samay sankatageyan a grado to may paalagey nen saray kuartod kumadwa tan sankaabebaan a grado, lapud nisener ira. 
Tinepet na saray totood sikato, Antoy nepeg min gawaen sirin? 
Balet no manarid puso yoy ampait ya imon tan pantatalonaan, ag yo nepeg itan ya ipasirayew, tan ag kayo mantitila sumpad katwaan. 
Akin et atumba si Apis a makapanyarin dios yo?Lapud kinabil na Katawan! 
Siopamay ag ontombuk ed siak, onlaban lamlamang ed siak. Siopamay ag mangibad siak a mansinup, mambuyak lamlamang. 
Kalaben ko so kiew a palmiratan borboren ko ray bunga to.Para siak singa munggol na ubas iray susom,singa balingit na mansanas so ingas mo, 
Nen saman, nansalitay Dios ed saray lalaki tayo diad panamegley da ray propita. Amimpiga-piga to yan ginagawa, tan diad nandoroman pamaakaran. 
Pinmalalo lan pinmalalo so inkatalonggaring nen David, lapud walad sikatoy Katawan a Makapanyarin-amin. 
Intuloy na Katawan a Dios na saray lalaki ra so angibaki na saray totoon mamasakbay ed sikara, lapud labay ton niagel iray totoo to tan say Timplo to. 
Aminsan, walay sakey a lakin linmad kinen Jesus. Inkuanto, Maistro, antoy maung a gawaen ko, pian nagamuran koy bilay ya andi-anggaan? 
Inkuanto, Isipan kod sika a bindisionan ta ka, tan parakelen ko ray kabyangay boleg mo. 
Balet diad saray agew ya arapen say Katawan pagmaliwen ton maaligwas lamet so Moab. Sikato yay sintinsia ya inter na Katawan ed Moab.
Nipaakar ed tribu nen Juda inkuanto: Katawan, dengel mo pay ikekerew day tulong;Pikasakeyen mo ra lamet ed saray arum a tribu.Milaban ka pa Katawan, para sikara,Tan tulongan mo pa ran mibakal ed saray kalaban da. 
Nitepel yo, no salitaen tan gawaen yoy inkatonung, no ag yo ikanay pakayari yo a mansaol ed saray mairap-bilay tan ag kayo mangawat na pasoksok, no ag kayo miolup ed saray mamplaplanon mamatey na too odino manggawa na arum a kaogsan. 
Say Katawan ya ari na Israel kuanto:Sikayo ran diriyos na bansa, iparontal yoy riklamo yo.Ipaway yo la ray sankaabigan a paneknek yo! 
Jeremias, tepet mod saray propita, Antoy inebat na Katawan ed sikayo? Antoy imbaga na Katawan? 
Sikayo ran amin a totood Israel, igalang yo ak ditan ed dalin, diad toktok na masanton palandey ko, say atagey a palandey na Israel. Manliket ak ed sikayo tan ilaloan kon iyakaran yo ak na saray saklang yo, saray sankaabigan a bagat yo tan saray masanton rigalo yo. 
Ta kuankod siak a dili a manepeg yoy mansalita,a sikayon mamatakken nepeg yon inagnag so kakabatan yo. 
Kanyan pampelegan yon onuren tan sumpalen iray amin a nisulat ed libro na Ganggan nen Moises. Ag yo papaolyan so anggan anton parti na ganggan, 
Kanyan, inararon agagi, bangta maonur kayo lawas nen kaiba yo ak, nepeg a lalon maonur kayo natan ya andid tan ak ed sikayo. Mankimey kayon katekep na takot tan giwgiw anggad nagnagnap lay kilalaban yo, 
magmaliw komun ya andi-kakanaan tan anggapoy liket. 
Anggan makasegep ed tawen so Babilonia, tan manggawad may mabiskeg a tirinsira, siansian mangibaki ak na saray totoon maneral ed sikato. Siak, say Katawan, so nansalita. 
Ipalimak si Ari Hofra na Egipto ed saray kalaban ton malabay a mamatey ed sikato, a singa samay impangipalimak ed kinen Ari Sedekias na Juda ed kinen Ari Nabucodonosor na Babilonia a kalaban to tan malabay a mamatey ed sikato.
ta inlaban mo ak ed patey,tan ag mo inabuloyan a natalo ak.Kanyan mankukurang ak ed arap na Dios,diad silew ya onsisindag ed saray mabilay.
Diad Kalawakan na Sinai say Katawan ingganggan toy Moises 
Papatakoten da kami labat, pian natondaan so kimey. Nampikasi ak, Balet natan, O Dios, pabiskeg mo ak pa! 
Si Cristo, balet, amimpinsan ya angibagat lapud saray kasalanan, tan duga la ya. Kasumpal to, inmirung ed nikawanay Dios. 
Nanggawa ray balituk a baka diad Sinai,tan inggagalang da man a talintao; 
ya iter tod kindi Aaron tan saray anak ton lalaki tan amin ya Israelita iray onggendan a totontonen. 
Say Panariay tawen aliling toy kayamanan a nikotkot ed alog. Nalmoy sakey a too, balet tinabunan to ni. Diad liket to, inlako ton amin iray kayaryan to, insan pinawil tan sinaliw to may alog. 
tan lanaan mo met a manarid Israel si Jehu a lakin anak nen Nimsi. Lanaan mo met ya onsalat ed sikan mampropita si Eliseo a lakin anak nen Safat a taga Abelmehola. 
Pangaskasiyan so nanarian na Israel! Onkukupas so kagalangan to a singa koronan rosas ya akatoon ed olo da ray abuek a pangulo to. Dugad pabalingit iray kaoloan da, balet kidokul-dokul ira lapud mapalalon inkabuek da. 
Diad kabwasan na kumatlon agew walay karul tan kirmat, pinmatnag ed palandey so makapal a lorem, tan nadngel so makmaksil a tanul na trumpita. Amin da ray katoowan ed kampo et manggiwgiw irad takot da. 
Say Dios pinasuko toy amin a bengatla ed Cristo, a sikatoy inter tod iglisia a sankatageyan a panguloy amin a bengatla. 
Balet natan aliwa kayon matoor ed pamilya nen amak. Pinatey yod tapew na sakey a bato ira may pitomplon lalaki ya anak to. Et lapud kanayon yo si Abimelec ya ilalak nen amak ed aripen to, impagmaliw yon ari na Sikem. 
no panaoy eras pansiansiaen to kan mabilay,tan no panaoy bakal ipaliis to kad patey. 
Diad sayan libro nisulat iray impasingayew na Dios ed kinen Isaias a lakin anak nen Amoz legan na impanari ed Juda di Uzias, Jotam, Acaz, tan Ezekias. 
Sikatoy mansalita ed ngaran ko, tan dusaen koy siopaman ya ag mangonur ed sikato. 
Masebesebeg ya akitongtong ed sikami so gobirnador na Egipto, tan papalsaan to kamin maniispia ed bansa to. 
Diad mabetbet kon pambiabiahi, dinmadalan ak ed kaatapan diad saray delap, diad saray matatakew, diad saray kaparan Judio, tan diad saray Hintil; dinmadalan ak met diad saray kaatapan ed saray siudad, kalawakan, dayat, tan diad saray tila-tilan kakaaro. 
Iyabuloy komun na Katawan a diad saman ya Agew, nagamuran toy panangasi na Katawan. Kabkabat mon maung no panoy impanlingkur tod siak ed Efeso.
Magmaliw a saray totoo maaro rad kuarta tan maaro rad sikaran dili, mapanta, mapaatagey, managpaoges, ag da onuren iray atateng da, ag da amtay mamirbir na maung a linawa, tan ibeneg day pananisiad Dios; 
Nanggagaway kaogsan ed arap na Katawan a singa si ama ton tan Manases, inggagalang to ray talintaoy diriyos ya inggalang nen ama to. 
Para sikara anggapoy pidomaan mod saray managpaliket na karaklan diad panamegley na kansion para arowan odino panagtogtog na arpa. Dedengelen da ray amin a sasalitaen mo, balet anggapoy anggan sakey ya oonuren da. 
Kanyan intuloy miy pangipapaalagey mi lamet ed padir; ag abayag apaldua mi lay kaatagey to, lapud mapeleng a mankimey iray totoo. 
Inyonat moy kawanan a limam,et inakmun na dalin iray kalaban mi. 
Awat mo pan singa insinso so pikakasik,tan saray akatagey a limak a singa bagat no labi. 
Likud ed Hebron (sakey ed saray siudad a salimbengan), saray onggendan a siudad et nipabetang ira ed saray kabyangay boleg nen Aaron a pari: Libna, 
Inmebat, Diad Babilonia a diman da igawaan na timplo. No ayari lay timplon ipaalagey da, iyakar dad dalem imay baskit ta galangen na saray totoo.
Si Doeg a taga Edom et manalalagey diman a kaiba na saray opisyal nen Saul, tan inkuanto, Anengneng koy David nen linmad kinen Ahimelec ya anak nen Ahitub diad Nob. 
Anto kasi no ag itayo tinulongay Katawan?Ebat ka, O Israel! 
Nen anengneng nen Esau ira may bibii tan saramay ogogaw, tinepet to, Siopa ra yay kaibam?Inmebat si Jacob, Sikara yay ogogaw ya inter na Dios ed siak lapud panangaro to. 
Maliket kan mangaawat ed saray maseet a manggagaway inkatonung, saray makanununot a mangonur na linawam. Nampasnuk kad sikami, balet intuloy miy nankasalanan; anggaman a mapalaloy pasnuk mo, intuloy miy nanggaway kaogsan nanlapud saman a panaon. 
Imanom pay paniirap ko, tan ilaban mo ak,ta ag ko inkaindan so ganggan mo. 
Balet kayaryan itayoy Dios. Siopamay toon kabat toy Dios, dedengelen to itayo, balet ag itayo dengelen na siopaman ya ag kayaryay Dios. Dia tayo naamtaan sirin so pandomaan na Ispiritu na katwaan tan ispiritu na tila. 
Anggapoy arum a bansa, anggan anto lay pakapanyari to, a walaan na saray ganggan a matonung a singa saray ganggan ya imbangat ko natan ed sikayo. 
Kagalang ya Arim, diad samay nipasingayew ed sika, anengneng mon manalalagey ed arap mo so sakey a balbaleg a talintao, masilesileng tan mansiayap, tan makapataktakot a nengnengen. 
Amin da ray papari tan amin a Levita et nilinisan day sikaran dili onung ed ganggan. Pinatey na saray Levita iray ayayep ya ibabagat no Paskua; para amin da ray totoon pinmawil, para saray papari, tan para sikara. 
Kabosul mo ray mangigagalang ed saray tila-tilan diriyos;balet manmamatalek ak ed sika. 
Abirbir ira nen Juda tan inkuanto, Anggapoy kasalanan to, ta ag ko ginaway kanepegan kod sikato. Impaasawak komun ed kinen anak kon Sela. Ag lan balut inakdulan nen Juda si Tamar. 
Diad saman a panaon si propita Debora a biin asawa nen Lapidot so pinagkahuis a pangulo da ray Israelita. 
