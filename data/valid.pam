Inya e kayu patugut susulung king grasya at beluan kang Jesu-Cristo a Ginu tamu at Talapagligtas. Keya ing kapurian ngeni at king kapilan pa man! Amen.
Ding panata yu king Ginung kekong Dios tuparan yu la;pagdala yeng regalu, ikong bansang pakalapit.Buri ning Dios ing pitakutan de ring tau. 
Itatag ke karela iting kasunduan,potang ilako ku la ding karelang kasalanan. 
Inyang abalitan na ning ari na ning Ehipto king ikua ra nang mekatakas ding Israelita, ya ampon ding tauan na migbayu la isip. Ngara, Nanu iting depatan tamu? Pepaburen ta lang mekatakas ding Israelita. Ngeni ala ta nang ipus a sumuyu kekatamu! 
Inya balu tamung e la milub king gabun a pengaku na karela uling e la meniwala king Dios.
Ding mata ila ding peka sulu ning katawan. Inya nung malino la ding kekang mata, mirinan yang sala ing mabilug mung katawan. 
Inya dekap de at dela king palasyu, at pete re ketang lugal a ausan dang Pasbul dalan Kabayu. 
Ing mapaninsultu keka yang barugan ban makapagaral ya ing taung mangmang. Nung ing biasa keka yang sabianan lalu yang mabiasa. 
Aku, ing Ginu, kaku lang iligtas ding sablang lahi nang Israel,at kaybat aku ing purian da.
Metung kami mu ibatan at paraparehung Judio. Paraparehu ing kabilian da ring anak mi ampon ding anak da. Makanyan man, mepilitan kaming pisali mi lang bilang ipus ding anak mi uling ala keng akarapat. Ipus na la ding mapilan karing anak ming babai; e mi na la bandi ding kekaming marangle at mulahan ubas. 
Miras ku king bingit ning kamatayan;atyu na ku king oras ning kawakasan. 
Tinubud ne i Eliakim, ing opisyal a manibala king palasyu, i Sebna, ing kalihim ning palasyu, at ding makatua karing pari kang propeta Isaias a anak nang Amoz. Makasulud la namang sakung imalan. 
Ninu ing makibalu king pusu ning tau?Tune yang mapaglinlang at e mayap. 
Ing disyerto magsaya ya,at karing gabun a alang ulaga lunto lang sampaga. 
Atin yang apat a lupa ing balang kerubin. Kalupa yang toro ing mumuna, kalupa yang tau ing kadua, kalupa yang leon ing katlu, at kalupa yang agila ing kapat. 
Maragul ing tula ning ari at inutus na king ilual de king kulungan i Daniel. Inya linual de i Daniel at ikit da king e ya bitasang ninanu balang uling menalig ya king Dios na. 
Makanyan dang tiparan ding anak nang Jacob ing penabilin na karela. 
Kaybat na nita, penimunan na lang Moises ding memalen na ning Israel manibat ketang pampang na ning Dagat da ring Timbu, at minta la king disyerto na ning Shur. Kilub ding atlung aldo miglakad la libutad na ning disyerto, oneng e la menakit danum. 
Mikasala kang pamakamate tau at midinatan ka king uli da ring idolong kekang gewa, inya ing kawakasan mu daratang na. Angga na ka ken! Iti ya ing sangkan nung inya peintulut kung gawan da kang pikaylian ding miyayaliwang bansa at pisunusunu ding sablang tau. 
Kayabe ning balang toro at lalaking tupa ya ing ain a atlung pulu't atlung litrung binutil, at king balang tupang pabanua tua, magdala yang nanumang buri nang ibie. Bukud pa kaniti, magdala yang anam a litrung larung olibo para ketang atlung pulu't atlung litrung binutil a iyain. 
Pagselebran ye ing Piesta ning Pamamupul, potang pagumpisan yu nang palutan ing mumunang bunga na ning kekayung trigu, at pagselebran ya naman ing Piesta da ring Dalungdung king kapupusan na ning balang banua, potang pupulan yu la ding bunga yung tanaman. 
Nganang Joab, Mananu na sanang parakalan na lang dinalan a besis ning Ginu ding memalen na ning Israel kesa king sadia! Makamal a Ari, obat buri yung daptan yan kabang talasuyu yu no man? Buri yung panamdaman na ning mabilug a bansa ing mikasala la? 
Neng babie kung payu, king kakung sasabianding tau tahimik la at makiramdam; 
Nanu ngeni ing sabian tamu? King itamu manatili tamung mabibie king pamikasala ban kanita lalung dakal ing grasya na ning Dios? 
at ban paratangan na ning Ginu ing panaun ning banal a bendisyun. Kaybat, itubud ne kanita i Jesus, ing Cristo a pinili na para kekayu. 
Miparala kung tagumpe anting uran ibat banua;mibuklat ya ing yatu ban iti tanggapan na,at mag-ari ing kalayaan at ing katuliran.Aku, ing Ginu, ing darapat kaniti ngan. 
siasatan ne ning pari. Nung mamutla-mutla la, bakas la mu; malinis ya ing tau. 
Oneng e ra ku pekiramdaman o pemintuan. Bagkus, sindu na ning balang metung ing kesiasan nang buntuk at ing dapat nang e mayap. Inutus ku karela king tuparan de ing kasunduan, oneng e la mebisa. Inya naman pepagpa ku karela ing sablang parusang mababanggit king kasunduan. 
Alang engkanto o anting-antinga malyaring panlaban king Israel.Ngeni na ing oras ban sabian:Lawan ing mayap a depat ning Dios king Israel! 
Oneng ika e ka manaliwa kapilan man,at ing bie mu alang kapupusan. 
Oneng ing manaral king amanu na ning Dios, magsalita ya karing tau at babie yang kasaupan, turu, at kapasnon. 
Inyang apaku da ne ding sundalus king krus i Jesus, kinua ra ing imalan na at piparti-parti da ring apat a sundalus. Kinua ria naman ing tunika nang Jesus; iti ala yang tai at megawa yang une manibat babo angga lalam. 
Babie bie ing darapat kayapan, oneng sisiran na ning pamanampalasan. 
Mangaintulid munaman ing balat ning animal a miyayain king pari a miyayain kaniti. 
Manuknangan ku libutad ning balen Israel, at aku ing maging Dios da. 
Potang masambut la karing kalaban ding memalen mung Israelita uli na ning mikasala la keka, at kaybat sumisi la at datang keting Templo, at king mitmung kapakumbaban maus la keka, 
Abihag na lang David ding libu pitung dalan a sundalus nang pakasake kabayu at ding aduang pulung libung e pakasake kabayu, at pepapile na la ding sablang kabayu subali mu ring gamitan dang mangulyut karing dinalan a karung panggera. 
Buri ku king ala na kayu sanang problema. Ing e talasawa maging malingap ya king obra na ning Ginu, uling buri na ing paligayan ne ing Ginu; 
Kaybat na nita, lusuban na la ding bansang atyu lele ning dagat at sambutan na la ding keraklan. Oneng sambutan ne ning metung a dayuan a pamuntuk at angganan na ing kapalaluan na. Wa, magbalik king ari ning Siria ing kapalaluan na. 
I Caleb a anak nang Hezron mikayanak yang babai kang Azuba. Jeriot ya lagyu ing anak. Ya ing ima da ri Jeser, Sobab, at i Ardon. 
At kinua ke at pengan ing malating libru. Mayumu yang anting pulut-panilan, oneng kabud ayakmul ke meslam ku dungus. 
Uling detang mabibie ketang agkat na ning katutubu rang pangatau, mimisip la ketang aduan na ning katutubu rang pangatau. Detang mabibie naman king agkat na ning Espiritu, mimisip la agpang ketang kaburian na ning Espiritu. 
Kanita ngana ning Ginu kang Jacob, Magbalik na ka king tuknangan da ring kekang makatua at kamaganak at antabayanan da ka! 
Ngara ding memalen na ning Asdod inyang akit da iti, E ya sukat manatili kekatamu ing Kaban ning Dios ning Israel uling mabayat ing parusa na kekatamu at king dios tamung i Dagon. 
Detang mitagan king bansang Juda lumabung lang anting tanaman a managlus a yamut king gabun at mamunga la. 
Inyang linub ya i Jesus king bale, lihim deng kitnan ding alagad na. Ngara, Baket e mi ya apalual ing espiritung marawak? 
Kalupa nang Aring David a makatua na, depat nang Hezekia itang katanggap-tanggap king akakit na ning Ginu. 
Ing malambut a pakibat tatabi na ing mua; ing masias a pakibat palablaban na. 
Inatiat ku lang kakung gamat,oneng metung man alang kaku lilingap.Karing sablang suluk ning yatuminaus yang kalaban ing Ginu laban kaku;at linawe da kung anting bage marinat. 
Ing taung e maniabing katutuan pasari yang kagutgutan, oneng ing pipintas king arapan magobra ya para king kapayapan. 
king iligtas na katamukaring kekatamung kalaban,at karing gamat ding sablangmasama kekatamu. 
Sakupan yu la ring siudad a makapaligid pader at kuturan yu la ding tanaman a mamunga, tambunan yu la ring sibul ning danum, at tambunan batu ring gabun a mataba. 
Ikutang yu karing tau Sikem nung nanu ing buri da: ing mamuntukan la karela ding pitung pulung anak nang Gideon o sakupan na la mu ning katau? Ganakan yu king aku, i Abimelek, sarili yu kung laman at daya. 
Itang bengi bayu ya dinatang, penamdaman ku ing mayupaya nang panga-atyu ning Ginu. Inyang dinatang ya kabukasan ing lalaki, binalik na kanaku ning Ginu ing upaya na ning pamagsalita. 
Malapit na ing kayaldawan nung kapilan, aku, ing Ginu,bansa kaku la ngan ukuman.Edom, itang kekang depat,ya naman ing keka marapat.Itang binie mu keka magbalik pasibayu. 
pakiramdaman mu sana kanita ing karelang panalangin o ing nanumang aus na ning metung at metung karing memalen mung Israelita king penandit a panamdaman da king pusu ra king mikasala la, at itas da la ring gamat da makayarap keting Templo, 
Uling malapit na niang ibalik ning Ginu ing dangalan na ning Israel, itang dangalan na bayu re penakawanan ding kalaban.) 
Binie neng Moises king kapitna na ning tribu nang Manase ing metung a dake na ning gabun bilang sarili dang bandi. 
Ngana, Nung balu mu mu ing makaibie kapayapan keka king aldo iti! Oneng e mu pin akakit ngeni! 
Babo ding buntuk ding kerubin ating metung a bage a kalupa na ning suklub a megawa king makintab a kristal. 
I Caifas ya itang minie payu karing Judio king makakayap ing katau ya mu ing mate para king balen. 
Karagdagan kaniti, pakasalan ke i Ruth a tau Moab at asawa na ning meyangu-bie Malon ban manatili ing pibandian king pamilya na ning meyangu-bie. King kapamilatan na niti manatili yang mabie ing lagyu na king kabilugan a pamilya na at king balen na. Saksi kayu ngan kaniting bage merapat ngening aldong iti. 
Magkanta kayu king Ginu, pagkanta yeng kapurian;ibalita ing makapagmulala nang depat. 
Kabud-abud linub ya king sinagoga ing metung a lalaking alipnan na ning marawak a espiritu; kukulisak ya. Ngana, 
Ing Ginu ya ing meging ari ning Israelinyang ding tribu at ding manimuna da mitipun la. 
at ibalik ku lang pasibayu ibat king aslagan at ibat king albugan ban manuknangan la king Jerusalem. Ila ding maging balen ku, at aku ing maging karelang Dios a manibala karela king mitmung katapatan ampon katuliran. 
King upaya na mu rin ning amanu na, papanatilian ne ning Dios ing banua at yatu ban siran na king api paniatang ning Aldo ning pamanukum na, at pamakamate karing e mayap a tau. 
Mitubud yang propeta ing Ginu ban ilako ne ing balen ning Israel king panga-ipus na karin Ehipto, at ban ingatan ne. 
Inutus nang Hezekia ing iyain da la king altar ding ain-a-durulukan. Inyang magumpisa ing pamiyain, megumpisa munaman ing kantahan para king Ginu; babagayan da la ring trumpeta ampon ding aliwang instrumentong musika. 
Inya paratang kung silab king palasyung pepatalakad nang Aring Hazael, at silaban ku la naman ding kuta nang Aring Benhadad. 
Nganang mekibat Ahaz, E ku maniawad tanda. E ke ibili king kapagsubukan ing Ginu. 
mete la ding katlung dake karing mabibie lelangan karin at mesira la ding katlung dake karing barku king dagat. 
Kaybat, piparaparehu yu ing dake da ring aliwa. Pengaku ku karing makatua yu king ibie ke kekayu iting gabun bilang mana yu. 
Depat nang Aring Zedekias ing e mayap a e na buri ning Ginu. Kalupa na ning depat nang Aring Jeoiakim ing dapat na. 
Inya i Solomon at ding sablang memalen ning Israel, pigselebran de ing Piesta da ring Dalungdung kilub ding pitung aldo. Maragul ya ing katipunan da ring mekipamiesta a menibatan pa king marayung Pidadalanan ning Hamat dane norti angga na king Pinak ning Ehipto king dane mauli. 
Minta ya ing kakung pakamalan king mulahan nanung nu la tutubu ding tanaman a balsamu.King mulahan na karin ne papastulan ing kawan na,at sampagang liryu agtalan na la. 
E na la katulan ding masikan a kabayu;e na la naman katulan ding sundalung matapang; 
Misan a bengi, meninap kami at atin yang sariling kabaldugan ing balang paninap mi. 
E uli na ning mayap kayu o darapat ketang matulid inya abandi ye ing gabun, nune uli na ning e la mayap at uli na ning buri nang tuparan itang pangaku na karing makatua yung i Abraham, Isaac, at Jacob. 
king ing tula ding e mayap makuyad,at ding alang Dios e la maglambat? 
Bendisyunan me, O Dios, ing ari ming talapaglualuat maging maganaka ka sa anti ning ya ing ari a kekang pinili. 
King katataulian biklat neng Job ing asbuk na at simpa ne ing aldo nang beitan. 
at binie ku la kang Baruk, ing anak nang lalaking Neria at Maseia. Binie ku la kang Baruk king akakit na ning pisan kung i Hanamel, ding testigu a migpirma king kasulatan na ning pamisaliwanan at king akakit da ring lalaking pakalukluk king patyu. 
Ing mahilig king alak at aliwa pang bisyu, e ya mibandi nune maging pakakalulu yang tau. 
uli ning mangaragul a bagea depat na kaku ning Mayupayang Dios.Banal ing lagyu na; 
Minie yang maragul a bangketi ing ari para karing opisyal na at aliwang pamuntuk bilang parangal kang Ester. Migdeklara yang metung a piesta opisyal king mabilug a kayarian at memie yang dakal at mangamal a regalu karing tau. 
Atlu la naman ding anak nang Simei; ila di Selomot, Haziel, at i Haran. Ila ding pekapun karing pamilyang ibat king grupu nang Ladan. 
Inya iting taung maina konsiensia, ing kapatad yu a meging sangkan na ning pangamate nang Cristo, mikasala ya uli na ning kekang kabiasnan! 
Makiramdam ka bayu ka salabat at makibat. Mangmang ka at maniugat kapanamdaman, nung iti e mu daptan. 
at minyilab karing karelang dios a e naman tune dios, nune larawan la mung gewa da ring gamat ding tau king dutung at king batu. 
Ating espadang mataram a lulual king asbuk na. Gagamitan ne iti ban ibagsak na la ding bansa. At sakupan na la king kapamilatan na ning palupalung bakal at payagusan na ibat king pipamaslan ubas ing alak na ning mua na ning Dios a Mayupayang tutu. 
Atyu ya kanita king bale i Eliseo; kayabe na lang pakalukluk ding makatuang manimuna ning Israel. Papunta ne man kanita ing inutusan ning ari ban tabtaban ne batal i Eliseo. E ya pa miras karin ing inutusan ning ari sinabi na nang Eliseo, Itang makamate taung ita mitubud yang tau ban tabtaban na ku batal. Datang ya ing tubud at kayabe ne ing panginuan na kagulutan na. Isara ye ing pasbul potang datang ya ing tubud at e ye paluban. 
Kuma kang metung a kawaling bakal at ibili meng anting metung a pader pilatan mu at ning siudad. Arapan me ing siudad. Paburen meng makubkub at ika ing kumubkub kaniti. Maging metung yang palatandanan king bansang Israel. 
Komusta ya naman i Maria a megobrang alang patugut para kekayu. 
Makanyan man, ginawa ya pa mu ring dios nang sasamban ing metung at metung karing lahing manuknangan karin. Binili da la ring kikilalanan dang dios karing mangatas a lugal a gewa da ring tau Samaria. 
At inyang atyu kayu Kades Barnea tiburan na kayu ban sakupan ing gabun a binie na kekayu, sinalangsang kayu naman. E ye peniwalan ni pemintuan king utus na. 
i Pablo, i Apolos, at i Pedro; iting yatu, ing bie at ing kamatayan, ing kasalukuyan, at ing daratang a panaun; iting sabla kekayu ngan. 
oneng manakit yang tula karetang babie kagalangan,karetang magtiwala king tapat nang lugud. 
Sinulung da ring Israelita ing pamaglakad da king malanging gabun ning dagat kabang mengaring pader ing danum king mingatba karela. 
Inutus nang Jesus karing dakal a tau ing lukluk la king gabun. Kaybat, kinua na la ding pitung tinape, pepasalamat ya king Dios, pemirasu na la ding tinape at saka na la binie karing alagad ban ipamie da la karing tau. At makanyan ing depatan da ring alagad. 
Kasaman ku la king mabilug kung pusu;bibilang ku lang anting kakung kalaban. 
Nung mamintu kayu king tubud kung anghel at daptan ing sablang utus ku, maging kalaban da ku ring kalaban yu. 
At nganang Gaal, Ninu wari i Abimelek? Ba't itamung tau Sikem kailangan ta yang suyuan? E ya wari sinuyu kang Hamor ing anak nang Gideon at ing talasuyu nang i Zebul? Obat mo suyuan ta ya i Abimelek? Maging tapat kayu king makatua yung i Hamor. 
Pero sinabi mi king ali kami at tau kaming apaniwalan. 
Kanita kitang nang Aring Hezekia, Nanung tanda a ing Ginu pakayapan na ku at kaybat ning atlung aldo malyari na kung munta king Templo? 
Alang bisang makiramdam king sasabian ko?Susumpa ku king ing balang sasabian ku tutu.Paburen pakibatan na ku ning Dios a Mayupaya.Nung misulat la mu ban kakung abasading sumbung ding kalaban a laban kaku, 
Agpang king kekang pengaku at kaburian, pepabalu mu ngan iting sablang bage king kekang talasuyu. 
Ing taung e darapat ustu, ninu ya man, siguradu nang bayaran ing depat nang e ustu; uling e ya biasang mangabiran kenu man ing Dios.
At sabian mu, Iti ya ing mapalyari king Babilonia: lumbug ya at e ne lunto pasibayu uli na ning kasiran a iparala na ning Ginu.Angga la keti ding amanu nang Jeremias.
Ing kasalpantayanan ya namang menagkat karing pengari nang Moises ban isalikut de kilub ding atlung bulan manibat kanitang mibait ya. Ikit da king metung yang anak a masanting at e la mitakutan sinalungat king utus na ning Ari ning Ehipto. 
Iligtas da ka at iting siudad ning Jerusalem king ari na ning Asiria. Isundu ku ing pamagdipensa kaniting siudad. 
Inya nganang Isaias, Lahi nang David, makiramdam kayu sa. E pa makagyu kekayu ing gisanan yu la kapibabatan ding tau at gisanan yu wari pati ing kapibabatan na ning kanakung Dios? 
Ginawa yang e mayap a tangka i Haman a Agageo at anak nang Hamedata at kalaban da ring Judio ban gisanan na lang paten ding Judio. Binalak ne ing ausan dang bagutan, ing purim, ban pilinan ya ing aldo a gisanan lang paten. 
Kabang mamangan la, kinangwa yang tinape i Jesus, at pepasalamat ya king Dios. Pemirasu ne ing tinape, at binie ne karing alagad na. Ngana, Tanggapan ye; iti ya ing kanakung katawan. 
Lumusub la ding kalaban yu at dakal lang mate kekayu uli na ning e yu pamanupad king kasunduan tamu. At nung salikut kayu karing siudad yu, padala na ku mang salut karin at mapilit kayung sumuku karing kalaban yu. 
Ingatan mu ku antimong pekamal keka,lalam mung pakpak ingat mu makanyan sana; 
Alang tuknang a pamipapuri king Dios karing gagawan na;ika man purian me. 
Kaybat ila at ding pamilya ra malyari da nang kanan nu mang lugal a buri da, uling ita ing ablas king kasuyuan da king Toldang tuknangan ku. 
Daptan yu kilub ding anam a aldo ing obra yu; paynawa kayu king kapitung aldo, agyang pang panaun na ning pamaniarul o panaun na ning pamamalut. 
Ngana ning Ginu kang Samuel, Angga kapilan me tangisan i Saul ngening ikit mung leko ku na ing panga-ari na king Israel? Katmuan meng laru ing kekang lulanan at puntalan me i Jese ning Betlehem uling pinili ke ing metung karing anak na ban maging ari. 
Uling atyu ing bie ning balang lelangan king daya na, inya babawal ku ing mangan daya. Itiwalag ya ing ninumang labag kaniting tuntunan. 
Iti mepalyari ban matupad ing amanung makasulat king karelang Kautusan: Pikasaman da kung alang sangkan. 
Manatili kayu tulid na ning pasbul ning Tolda kilub ding pitung aldo at bengi. Iti ya ing utus na ning Ginu. Tuparan yu sa ing utus na ban e kayu mangamate. 
Inya mekipagobra ya king metung a taung mabandi king bansang ita. Pepapuntan ne niti king baryu ban manese babi. 
at mibalik la lub keka king mabilug dang pusu at kaladua karin king bansa da ring mekabihag karela, at kaybat manalangin la keka at marap banda king bansa a binie mu karing makatua mi at king siudad a pinili mu at king Templo a telakad ku bilang parangal king lagyu mu, 
inya pepayaus ne ing mabilug a Israel, ding makatua, ding manimuna, ding ukum, at ding opisyal da ring memalen. Ngana karela, Matua na ku. 
Ala pang ari king Israel kanitang panaun a ita. King panaun a ita, manintun yang paglugalan na ing tribu nang Dan a malyari nang pituknangan uling angga man kanita karing tribu na ning Israel ala ya pang tinggap a gabun bilang mana na. 
uling ing Dios malapit yaat patunayan na king ala kung pamikasala.Ating masikan a lub bisang mandalum kako?Paburen yung munta kami king husgadu!Paburen yang karin misampang demanda! 
Kilub ding pitung banua mika labis-labis a kabiayan king mabilug a Ehipto, 
Inya leko ku karela ing nanumang bage dayuan at ginawa kung tuntunan a tukian da at gampanan ding pari ampon Levita. 
Likuan de ring tubud na ning ari ing siudad at inyang makalual na la ding tatagal, sera de ing pasbul dalan. Ding tubud na ning ari tegal da lang penintun ding ispia angga na king lugal nung nu ya dadalakit ing dalan king Jordan. 
Karin king Templo tagumpe kukulio da ring kalaban;karelang bandera tinas de bilang tanda ning karelang tagumpe. 
Kalupa ning trigu a melulut king pun,ganap ka king ketuan potang miras ka king kutkutan. 
uling e ibat ing lalaki king babai, nune ing babai ya ing ibat king lalaki. 
E kayu mamangan karni a maki daya pa, uling ing bie atyu king daya. 
pakiramdaman mu sa ing panalangin na ken king banuang tuknangan mu, at ibie ing kayaduanan na ban ding sablang tau ning yatu akilala ra ka at mamintu la keka antimo ding memalen mung Israelita. Kanita abalu ra king iting Templong telakad ku metung yang lugal nung nu ka dapat misamban. 
Pisagpangan la deting tablang paniuluk manibat king lalam angga babo. Makanyan yu lang gawan ding mingatbang tabla karing aduang paniuluk. 
Mabilis lang tutu ding kabayu ra kesa karing leopardo; mabagsik lang maygit karing asung-gubat. Daratang lang ibat karing marayung bansa ding karelang sundalung pakakabayu; kukurakul la. Mengari la karing agila a sisimbad mabilis king pamanikma ra king animal a itikma da. 
Pasibayu yeng pakiramdaman a siwala at mamintu kayu karing sabla nang kautusan a sasabian ku ngeni kekayu. 
Jerusalem, ding sablang dayuan a lumusub keka maging anti lang alikabuk a mipaid at mitange lang anting are ding makatakut dang sundalus. King metung mung saglit at king e asahan 
uling ika, O Ginu, ing Kakataskatasan king kapilan pa man. 
Inaus de i Rebeca at ngara, Bisa na kang tuki king taung ite?Bisa ku, nganang mekibat. 
Nung makanyan, anak, makapailalam ka king upaya na ning taung ita. Oyni ing kekang daptan ba kang makapagkalag: agad meng puntalan at makisabi kang mayap. 
Uli na niti, king kapamilatan na ning metung mung ain-sakripisyu apakiabutan na ing genapan a alang angga para karing sablang melinis king kasalanan. 
kanita idala ye ketang lele pasbul yung bale at kuma kayung pamusbus at karin ye busbusan a balugbug. At maging ipus yu ne kanita kabang bie na. Makanyan munaman ing daptan yu king ipus yung babai. 
Kalabas da ring pitung banua, mibalik ya king sadia rang tuknangan. Pintalan ne ing ari at pasaup ya ban mibalik yang pasibayu king bale na at gabun. 
Oneng nganang Nahas karing Ammonita, Makikasundu ku mu kekayu nung tanguanan yung padukit ke wanan a mata ing balang metung kekayu ban kanita mipakarine ya ing mabilug a Israel. 
Ngeni pa iyutus mu na king isalilung da na la ding sese rang animal at ing nanu pa mang atyu king marangle. Dugpa ing uran-lipat karing tau at karing animal a mitagan a e makasalilung; magisan la ngang mate. 
Karin na la tiknang ding mi-ima, king metung a balen a mayayaus Nazaret. King anti kanitang paralan karin metupad ing amanung mesabi king kapamilatan da ring propeta. Meyaus yang Nazareno.
Amiel, Isacar, at i Peuletai. 
Oyni ing mensahi tungkul king Juda at Jerusalem a binie na ning Dios kang Isaias a anak nang Amoz: 
Ngana ning propeta king ari, Anti kaniti ing pasabi na keka ning Ginu: Obat binulus me ing taung telaga kung paten? Inya ing kapalit na ning bie na ya ing bie mu, at mate la ring sundalus mu uling pepaburen mu lang mekatakas ding sundalus na. 
Gewa nang Josias itang katanggap-tanggap king Ginu. Tikian na ing mayap nang alimbawang Aring David a makatua na; e ya linisia king dalan a tiru na ning Ginu. 
Manibat banua ing Ginu maglalawe ya;lalawan na karing taung lelangan nanung atin pang biasa, at sasamba arap na. 
Ing laru at ing pabanglu pasayan ne ing tau, oneng ing kaligaligan aspakan ne ing salu na. 
Ngeni mitalakad kung metung a marangal a Temploban maging kekang tuknangan king kapilan pa man. 
lapitan ne ning babaing mebalu, ilako ne sandalyas at saka ne luran a lupa. Kaybat sabian na, Makanyan ing malyari king lalaking e bisang munie lahi king kapatad na. 
Tinalakad ya i David arapan da at ngana karela, Kapatad ku at kabalen, makiramdam kayu kanaku. Malasakit ku at nasa ing mitalakad metung a bale a pagkabilian na ning Kaban ning Kasunduan ning Ginu at tuknangan na ning Dios. Sidia ku na ing sablang kailangan para kaniti bilang parangal king Dios, 
Inyang dimdam da iti tiknang da ing karelang pamanuligsa at pinuri de ing Dios. Ngarang sinabi, Nung makanyan, dirinan na la namang oportunidad ning Dios ding paganu ban sumisi at painggulut karing karelang kasalanan at ban mika bie la! 
inya tiki na la ding tauan na; gewa na lang atlung grupu, at menaya la king marangle. Inyang linawe ya, ikit na lang lulual king siudad ding lalaki na ning Sikem; lisuban na la at pete. 
Alang kapayapan para karing makasalanan, ngana ning Ginu.
Isipan mu galang king ding amanu malyari dang sambutan ing gelingan at ing dakal a bilang da ring sundalos? Ninu ing panaligan mung sumaup keka laban kanaku? 
Karagdagan kaniti, i Nebuzaradan, ing pekapun da ring sundalus, dela na lang bilang bihag di Seraia, ing matas dili katungkulan karing pari, i Zefania, ing kaduang matas a katungkulan karing pari, at ding atlu pang importanting opisyal ning Templo. 
inyang dinapat yang milagru karin Ehipto, king kapatagan ning Zoan. 
Dimdam da iti ding Pariseo at pikayli-kayli re i Jesus uling malugud la king salapi. 
Linakad ya i Jesus at ding alagad na papunta karing balen na ning Cesarea Felipe. Kabang lalakad la king dalan, nganang kinutang karing alagad na, Keng palage da reng tau ninu kanu aku? 
Mibiebie kayu agpang king sablang inutus na ning Ginung kekatamung Dios ban mipakayap kayu at ban kumaba ing bie yu king gabun a kekayung bandian.
Purian ta ya uli na ning maragul nang grasyang regalu na kekatamu king kapamilatan na ning pakamalan nang Anak! 
Ganakan me kabang e ka maklak; kabang daramdaman mu ing inge ning gilingan, ing pasyuk da ring ayup, at ing malagung musika. 
Uling nung makananung king kapamilatan na ning metung a tau dinatang ing kamatayan, king makanyan munamang paralan ing pamaniubling mie datang king kapamilatan na ning metung a tau. 
Agyang king pamikatagun mu ring ita menatili ya pa mu ring masias a pusu ing ari, at pasibayu na lang e peintulutan mako ding Israelita.
at ikit na la ring Israelita a makakampu agpang king karelang tribu. At dinatang ya kang Balaam ing espiritu na ning Dios, 
Karing lahi nang David palto kung metung a aring marangal,at papanatilian keng mamahala ing kakung pinili. 
Iting angganan na king mauli manibat ya king sepu na ning Dagat a Mete, ketang dane ning dagat a makayarap king albugan 
Ya ing patibe karing kekang pasbul,at bendisyunan na lang kekang anak. 
Pengutnan ne ning Pekapun ding Pari i Jesus tungkul karing alagad na at king tuturu na. 
Paten ke ing balang mabibie a atyu keting siudad; ding tau at ding animal; paraparehu lang mate king makatakut a salut. 
Kaybat na nita, pepayaus neng Aring David i Joab at ngana, Ngeni, Joab, ipaintulut ku keka ing ibalik me keti ing kayanakan a i Absalom. 
Ngeni likuan mu kami at pepasambut;e na ka mamantabe karing kekeng sundalus. 
Inya tiki na lang minuli ning matua at pepakan na la ding asno ra. Menos lang bitis ding bisita na at mengan la. 
Anak neng Lamec i Noe, at anak na lang Noe di Sem, Ham, at i Jafet. 
Nung ing metung a dayuan a makipamalen kekayu buri neng pagselebran ing Pamaglagpus ning Ginu, sukat neng pagselebran agpang karing kautusan at tuntunan. Para karing sabla ya iting patakaran, taga Israel ya man o dayuan ya. 
E da la pete ding paganuantimo ing inutus na karela ning Ginu. 
Kanita minaus la king Ginu king kasakitan da,at linigtas na la king gipit dang kabilian. 
Uling ing bie atyu king daya at iti ya ing sangkan nung inya aku, ing Ginu, inutus ku king idala ing daya king altar ban panatbus king bie yu at king kasalanan da ring tau. Uling ing bie atyu king daya at ya ing makalako king kasalanan. 
Uling ing Kayarian ning Banua kalupa ne ning metung a ari a mibalak manyingil king utang da ring ipus na. 
Anak, king Dios kayu at asaul yu na la ding propetang e tutu, uling ing Espiritung atyu kekayu mayupaya ya kesa king espiritung atyu karing mayatu. 
Ibabie ke keka at karing lahi mu ing gabun a binie ku kang Abraham at kang Isaac. 
Miras la king Kapatagan ning Escol at karin la kinutud metung a sangang mitmung punggul-punggul a ubas, at pisanan de ring adua katau king kapamilatan ning tambayuk. Menagtal la namang bungang granada at higera. (
Abalu ra kanita king aku ing Ginu at tutu la ding babala ku. 
Uli na niti, atin pang kapaynawan a makasadia para karing pinili na ning Dios, kapaynawan a kalupa na ning pamagpaynawa na ning Dios king kapitung aldo. 
Kaybat na nita, pepakit na la kanaku ning Ginu ding apat a lalaking pande. 
Lumawe kayu king Ginu at tumula kayu,at e kayu mipakarine. 
Migdatun yang malambat i Pedro karin Jopa at mekipanuknangan ya king metung a taung maglinis balat; ing lagyu na Simon.
Dimdam na lang daralan ding dakal a tau; mengutang ya nung nanu ing malilyari. 
Matimid nang sinabing Pedro, E ra ka ilingad agyang paten da kung kayabe mu!Makanyan ngan ing sinabi ra kang Jesus. 
Ing gewa nang ari ban mamahala king Juda at Jerusalem ya i Eliakim, ing kapatad nang Joahaz. Inalilan ne ing lagyu nang Eliakim king lagyung Jeoiakim. Dela neng Neco i Joahaz king Ehipto. 
at keti king yatu mawala la. 
Iti ya ing sasabian na ning Kasulatan,Nung damdaman yu ngeni ing bosis ning Dios,e kayu masias a buntuk, antimo ing depat ding makatua yukanitang mig-rebeldi la laban king Dios. 
Kanita nganang David kang Ahimelek a Hiteo at kang Abisai a kapatad nang Joab at anak nang Zeruia, Munta ku king kampu nang Saul! Ninung tuki kanaku?Mekibat ya i Abisai, Aku, tukian da kayu! 
at kakua yang patubu neng paparam na la ding salapi na. Mie ya kaya? Ali ya! Depat na la ngan deting makasumaming bage, inya mate ya. Ya ing maki kasalanan king kamatayan na. 
Tanggapan na ne keti pa king yatu ing galal ning mayap a tau, oneng miparusan la ding taung e mayap at makasalanan.
Ing kekang dapat purian da manibat king metung a lahi angga na ketang katuki na;ibalita da ing mayupaya mung dapat. 
Gawa kung malualas a dalan karing bunduk,at misadia kung dalan a dalanan ding taung pinili ku. 
Ibalita ku ing kekang kamalan, O kakung Dios at Ari;alang angga ing pamipasalamat ku keka. 
At uling e la bisang kilala king Dios, pepaburen na la ning Dios king e mayap dang pamisip angga na ketang daraptan da ing e ra sukat daptan. 
At ding sablang tau king Gerasa inawad da kang Jesus ing mako ya uling tutu lang mitakutan. Inya sinake ya i Jesus king bangka at meko ya. 
potang datang ya ing Ginu ban mag-ari king yatu.Pamahalan no ding sablang tau king alang pamangabiran,at king mitmung katuliran.
Nung makipangatawan ya ing metung a lalaki king babaing ipus a makatakdang pakasal king aliwa, at e ya pa meyatbus o malaya, siasatan ing bage mepalyari; e la kailangan paten. 
pakiramdaman me ing aus ku at ing pamaniawad ku king saup mu! 
Manibat king kapupurmeruan ning istoria na ning karelang bie, sinugat da na ku kapanamdaman at pepamua ding memalen na ning Israel at ning Juda king kapamilatan na ning depat da. 
Kaluguran mu ing katuliran,at kekang kasaman ing e mayap.Iti ing sangkan nung inya ing Dios a kekang Dios, pinili na kaat dininan dakal a tula kesa karing aring aliwa. 
Leko na ku king kulkul a malalam, at king maglaklak a burak.Bitis ku tiklu na la king metung a batu,at kakung talakad gewa nang matatag. 
Nganang Jesus karela, Makananu rang asabi king ing Cristo anak neng David? 
Ding sablang manuknangan karin magkanta la at terak,at karelang sabian, Ing sablang bendisyun at kekatamung tatanggapan king Zion manibatan.
Misan ya mu linub king Kabanal-banalan a Lugal i Cristo at ita sapat na para kapilan man. E ra daya ding kambing at biserung baka ing darala nang ain anting sakripisyu, nune ing sariling daya na at apakiabutan na ing alang anggang kaligtasan para kekatamu. 
Lumapit kayu king Ginu at e kayu mate. Nung e ye lapitan datang yang anting silab at gisanan na la ding memalen na ning Israel. Dulukan na la ning api ding memalen na ning Betel at ala metung man a makapatda kaniti. 
Kaybat na nita, sinabi na ning Ginu kanaku king agyang ginulut ya ing Israel, mayap ne man kesa king taksil a Juda. 
Ita makanyan uling ing Dios gewa neng mangmang;e ne dininan kabiasnan. 
E na ne buring idala king Siudad nang David ing Kaban ning Ginu. Ing depat na ya ing dela ne iti king bale nang Obed Edom a tau Gat. 
Lepitan de ring ipus na at ngara kang Naaman, Nung sinabi na pu ning propeta kekayu ing gawan yu ing metung a mabayat a bage, e yu wari gawan ita? Nu pa kasi anti ngening sinabi na kekayu ing manos kayu karin at kumayap kayu? 
E ka makipate kenu man nung ala kang asangkan at e na ka ninanan balang. 
At dimdam ke ing metung a siwalang ibat king altar. Ngana, Wa, Ginung Dios a Mayupaya, tune matulid la at makatud ding kekang pamanatul! 
Baket e me gabakan ing banua at tipa ka? Akit da ka kanita ding bunduk at galgal la king takut. 
Manalangin ka king Ginung kekatamung Dios ban ituru ne ing dalan a dalanan tamu at ing sukat tamung daptan. 
Minuli ya i Jacob kang tata nang i Isaac karin king Mamre, karin Kiriat-Arba at ausan da namang Hebron, nung nu la mibalebale di Abraham at Isaac. 
Ibawal da ing pamakiasawa at mangiling la king pamangan; pamangan a sukat tanggapan mitmung kapasalamatan uling lelangan na ning Dios ban kanan da ring talasalpantaya, at ding taung lubus makaintindi king katutuan. 
E ya manatiling mabandi;nanumang bandi na muli mu king ala.Maging ing anino na mawala ya, 
Pepagawa yang aduang dalan a mangaragul a kalasag i Solomon; labing limang librang pikpuk a gintu ing megamit king balang metung. 
Itang kabukasan, inyang mibangun na la ding memalen, ikit da king ing melasak ya ing altar nang Baal at ing Asera siping na at miyain ya ing pitung banuang toro king altar a bayung gawa. 
Ala metung man ing makasabi king Dios nung nanu ing gawan nao abintanganan meng ginawa yang kasalanan. 
Mikatmuan kung tula uli na ning Jerusalem at ding memalen na. Milako na ing tangisan karin; mawala na ing kagutgutan. 
Oneng ing tune tamung panenayan ya itang pengaku na ning Dios: ing bayung banua at bayung yatu nung nu mag-ari ing ganap a katuliran ning Dios. 
Inya minungkahi nang Aring Ahazia ning Israel ing paintulutan na lang maglayag ding tauan na karing tauan nang Jeosafat, oneng tinggian nang Jeosafat iting aluk. 
Bansa yang e yu kakilala ing mangan king sablang bunga na ning kapagalan yu at pamagsikap, at manatili kayung mayayalipusta at madadakurak. 
Kanita ngana kanaku ning Ginu, Magus ing kasiran a anting bubukal a danum manibat king dane norti karing sablang manuknangan keting bansa, 
Ala lang aliwang isipan nung e mu ing gawang kaguluan; ing lulual karing asbuk da pawang kamulangan. 
Minuna reng dela kang Anas, ing katuangan nang Caifas a Pekapun ding Pari king banuang ita. 
I Toa anak neng Zuf, at i Zuf anak neng Elkana. I Elkana anak neng Mahat, at i Mahat anak neng Amasai. 
Kakung Dios, magsalita kung katutuan; maniwala ka sa kening kakung sasabian.Ala nang aliwa pang manalakaran king kakung sasabian. 
Makauna kung e palak karing Judio a kasing idad ku king pamanupad king Judaismo. Maygit e palak ing katapatan ku karing kaugalian da ring kekaming makatua. 
Nganang sasabi ning Ginu, Aku ing Ginung kekayung Dios a milual kekayu ibat king Ehipto. Ala kayung aliwang Dios nung e mu aku. Aku mu ing bukud yung talapagligtas. 
At ninu ing apakilimpi mu king balen mung Israel? Ya mung bukud ing bansa keti king yatu a inatbus mu king panga-ipus ban maging bandi mu. At mibantug ka king mabilug a yatu uli na ning maragul at makapagmulalang bage depat mu para karing memalen mu antimo ing pamanabi mu karing paganu at karing kikilalanan dang dios. Ikit da iti ring taung inatbus mu king Ehipto. 
Linual ya i Lot at pekisabian na la ding maging manuyang nang lalaki. Ngana karela, Malagua kayu! Lakuan ye iting siudad uling malapit na neng lasakan ning Ginu. Oneng bala ra mamiru ya mu ing katuangan dang i Lot. 
Makiramdam ka, O babaing maging reyna,pakiramdaman mung kakung amanu;kekang kamaganak at kabalen keka na la ngan kalinguan. 
Kukuliutan de ring malutung kabayu ing mumunang karu; ing kadua, ding matuling a kabayu; 
Atin kayung anam a aldo ban daptan ing obra yu, oneng ing kapitung aldo metung yang masusing aldo ning pamagpaynawa, aldo yang makatalaga para kanaku. Paten ya ing ninumang magobra kilub ning Aldo ning Sabbath. 
Ika ing gawan kung ari king Israel, at pamahalan mu la ring sablang lugal a buri mu. 
at parusan ku la ring anak at apu nang David, agpang king mangaintulid karela, oneng e kabang panaun. 
Pintalan ne kanita ning babai ing asawa na at ngana, Detangan na ku ning metung a talasuyu ning Dios. Makatakut ya; lulupa yang anghel ning Dios. E ku ne man kitnan nung nu ya menibatan, at e na ne man sinabi kanaku ing lagyu na. 
Ding amanung lulual karing labi ku at ing pamibulebule ning kakung pusu,maging katanggap-tanggap la sa arapan mu,O Ginu a peka batu kung matibeat kakung talapagligtas!
Inya lepitan ne ning komandante i Pablo at kitang na, Sabian mu kanaku, metung ka ping memalen Romano?Wa, nganang mekibat Pablo. 
Ing maragul dang grupu ding sundalus ning Israel at ding sundalus a pakasalikut atin lang pikasunduan a palatandanan. Kabud ikit de ing maragul a asuk mumukiat manibat king balen, 
Kakung depatan ing mayap at ing matulid;e mu ku sana paburen karing kakung kalaban. 
Ginu, mamaus ku keka,uling ing pipagpastulan at ding tanaman melangi la,anti waring ing api ya ing sinilab karela. 
Oneng e ra pinsinan iti ding mekumbira. Sinulung na ning balang metung ing lakad na; minta ya ing metung king asikan na at ing metung naman minta ya king negosyu na. 
Kaybat na nita, tikpan ne ning biga ing Tolda at mikatmuan ya king makasilo nang aslag ning panga-atyu na ning Ginu. 
Inyang likuan ku na la ding guardia,ikit ke ing pakamalan a kaku babie ligaya.Kinaul ke at e ke buring makoangga king tinaid ke king bale at kuartu nang ima ku nung mu ku mibait. 
Mebalisa la lub ding alagad kaniting sinabi nang Jesus. Ing metung at metung karela kitang na, Gino, ako? 
Makanyan munaman ing penabilin na king kaduang ipus, king katlu, at karing sablang maglakad kagulutan da ring kawan. Yan ing sabian yu kang Esau potang akatagpu yu ne. 
Ngana karela, Obat tinagan yong mabie ding babai? 
Melangi la at mepakli ding sanga da ring tanaman at titipunan da ring babai ban panangab. Uling ala lang aintindian nanuman ding tau, e na la lunusan ning Dios a karela Miglalang ni pakitanan man king lugud na. 
Menalangin ya i Isaac king Ginu para king asawa na uling e ya manganak. Pekiramdaman na ning Ginu ing panalangin na; kinagli ya at mebuktut i Rebeca. 
Kapilan da ka ikit dayuan at tinggap da ka karing pibalebale mi o kaya lubas at ka pepaimalanan da ka? 
Ding memalen ning Israelmaging masikan lang anti ding sundalus,masaya anti ding lalaking miminum alak.E ra kalinguan ding karelang lahi iting tagumpe ra,at maging masaya la uli ning depat ning Ginu karela. 
Agyang pang lumabung lang anting dikut ding taung e mayap,at dakal man ing karelang pibandian,makanyan man miras karela ing mitakdang kasiran, 
Mengari ya ing lagyu ning Ginu king toreng matibe; kambilan ne ing taung banal king oras ning pamangailangan. 
Ala ke waring katuliran mituking asawang Cristianu king kekaming pamaglakbe antimo ing daraptan da ring aliwang apostol at ding kapatad na ning Ginu at i Pedro? 
Mika pamangan ka kapamilatan na ning tulu ning pawas mu angga king magbalik ka king gabun nung nu ka ibat, uling king gabun ka ibat, king gabun ka naman mibalik. 
Pigtaksilan de ing Ginu; e na la bandi ding anak da. Inya e na lambat masira la at ding marangle da. 
Galangan da ku agyang ding mabangis a animal;ding asung-gubat at ding ayup a ostrich purian da kupotang payagusan ku la ding batis king disyertoban munie danum karing taung pinili ku. 
Me keni, kanan mu ing pamangan ku at inuman mu ing alak a singkapan ku. 
E yu la sa kakalinguan ding turu na ning talasuyu kung i Moises, ding utus at tuntunan a binie ku king kapamilatan na king Bunduk ning Sinai para karing memalen na ning Israel ban karelang pamintuan. 
Kanitang panaun a ita kinawani ya i Juda karing kapatad na, at mekipanuknangan ya king metung a memalen na ning Adulam a milagyuan Hira. 
Aku mismu ing turu karing kekang memalen,at dinan labis-labis a kabiayan ampon kapayapan. 
Manibat karin menulakan keng pasibayu at sinadsad malapit Quio itang kabukasan. Kalabas na ning metung pang aldo miras ke Samos at tinuki pang aldo sinadsad ke Mileto. 
Agyang pang mayap ing panalangin mung kapasalamatan king Dios e ya misaupan king makananu mang paralan ing aliwang tau. 
Nganang Saul, Ginu, Dios ning Israel, obat e mu ku pekibatan king aldong iti? Nung aku ing mikasala o ing anak kung i Jonatan, pabagut me kekaming Jonatan ing Urim; oneng nung ing balen yung Israel ya ing mikasala, pabagut ye ing Tumim. Inyang meyari ing bagutan linto king atyu kari Saul at Jonatan ing mikasala; alayu karing tau. 
Inya ini ing sukat yung sabian, Nung burian na ning Ginu at atin pang bie, daptan mi ing anti keni o ing anti keta. 
Nganang sinabi ning Ginu kang Sebna, Potang iti mapalyari na, payaus ke ing kanakung talasuyung i Eliakim a anak nang Hilkia. 
Tungkul karing birhen a dalaga at baintau a atin nang pamitanguanan: nung isipan na ning lalaki king e ya maging karapatdapat king kapalsinta na, nung ing buri na ning laman na milalu at panamdaman na king kailangan lang mikasal, kailangan lang pakasal, ketang buri na. E ya mikasala. 
Inya maging mapamintu kayu at e masias a buntuk king Ginu. 
Ngana ning Ginu, Gawan ku king Juda itang gewa ku king Israel. Itabi ku la ding memalen na ning Juda at isakuil ing Jerusalem, ing siudad a pinili ku at ing Templo, ing lugal a pinili ku ban karin samban. 
Lulual naman ing asuk karing busbus ding arung na;kalupa ning asuk ning dikut a mitatau lalam ning kuran. 
Idala na kayu ning Ginung kekayung Dios king mayap a gabun, karing dakal a kapatagan at bunduk-bundukan a agusan da ring ilug, sibul ampon batis. 
Ibie ku la karing gamat da ring karelang kalaban a bisang makamate karela, at maging pamangan da la ring ayup at ding malyap a animal ding bangke ra. 
Nganang mekibat Jesus, Ing Kasulatan sasabian na, Samban me ing Ginung kekang Dios at ya mung bukud mung suyuan. 
Kasuerti da ring kekang asawa! Kasuerti da ring kekang ipus uling parati lang atyu king kekang arapan at makaramdam la king kekang kabiasnan! 
Kabiguan ing maging kararasan ning kapalaluan, oneng ing kapakumbaban pagdala na kang dangalan. 
Ngana ning Ginu, Atin kung buring sabian karing kasiping nang bansa ning Israel a minyira king binie kung gabun king balen kung Israel. Ilako ku la deting taung e mayap karing karelang bansa; mangari la king tanaman a meputput. Iligtas ke ing Juda king gamat da. 
Uli yu masarul ya anting marangle ing Zion, maging metung yang buntun na ning kasiran ing Jerusalem, at maging metung yang kagubatan ing bunduk a katatalakaran na ning Templo.
Inya i Joanan o ninuman karing opisyal da ring sundalus o metung man karing memalen e ya bisang mamintu king utus na ning Ginu a manatili king balen Juda. 
Aliwa pu aku, nganang mekibat Jose, nune ing Dios ya ing munie masanting a kabaldugan king paninap yu. 
Karing aldo deta sabian da ring tau karing bunduk, Pairagsa kayu kekami! at karing bunduk-bundukan, Kambilan yu kami! 
Kanan de ring asu ing ninumang miembru na ning pamilya mu a mate king siudad, at itang mate king marangle kanan de ring ayup a buitre. 
O Ginu, pupurian da ka;kekang tuntunan kaku ituru mu la. 
Aku ing peparatang danup karing sabla yung siudad, makanyan man e kayu migbalik lub kanaku. 
Mimua ya i Asa king sinabi na ning propeta. Inya pepatanikala ne at pepasukul i Hanani. King panaun munamang iti na pegumpisan Asa ing mabagsik a pamakiutus na karing mapilan nang memalen. 
Ding sablang memalen na ning Israel, ing balang metung a manuknangan king siudad ning Samaria, akilala ra king iti dapat na ning Ginu. Meging mapagmatas la at palalu. Ngarang sasabi, 
Munta la naman karin ding pari a lahi nang Levi, uling ila ding pinili na ning Ginung kekayung Dios ban sumuyu at munie kapurian king lagyu na. Ila ding ating katungkulan munie kayatulan king anti kaniting pisasabian. 
Kabukasan ning abak a maranun, king paglakad da apansinan deng melangi ya ing tanaman a higera at pati ding uyat na. 
Inya ngana ning panginuan king ipus na, Munta ka pa karing baryu at sitio at pilitan mu lang munta keti ding tau ban kumatmu ya ing bale ku. 
Akit da ring bansa iti at mangapakarine la agyang masikan la. Isara da la ring asbuk da king pangabigu ra at tukupan da la ring balugbug da. 
Kaybat na nita, tiki na ku niting lalaki king pasbul dalan dane mauli papunta king kakilubkiluban na ning patyu. Sikdan ne ing pasbul dalan, at ikit na king kalupa de sukad ding pasbul dalan lual ning pader. 
Malagu ya at matimtiman antimo ing sampaga. Paintulut mung paligayan na ka ning lagu na at kaulan ning pakamal na. 
Pasibayu nganang Gaal, Lawan mu! Atin munamang taung manibatan king kalibudtan na ning bansa, at ing metung pang grupu manibat ya king dane na ning tanaman a ensina da ring mamamanula. 
Makasipit ku karing aduang bage: tune kung buring lakuan ing bie'ng iti ban makapakiabe na ku kang Cristo at iti alang kasimpara kayapan; 
Ala na ing dangalan na;lubas ya't me-insultu uli ning kasalanan na.Sasaingsing ya,at tatakpan neng lupa na,uli ning kamarinayan na.Ing Jerusalem ya ing mismung mindinat king sarili na,uli ning makapangilabut nang kasalanan a depat. 
Pamintuan mi ing kekang kaburian,at keka ibili mi ing kekeng kapanayan;ika mu ing bukud ming pagnasan. 
Pekibat nang Jesus, Luguran me ing Ginung kekang Dios king mabilug mung pusu, king mabilug mung kaladua, at king mabilug mung kaisipan. 
inya makiramdam kayu at mamintu karing utus na at tuntun king sabian ku ngeni kekayu. 
kanita pakiramdaman mu sana ing panalangin da ring kekang memalen. Nung king bansa nung nu la midala anting bihag apagaralan da king mikasala la keka at kaybat sabian da keka, Mikasala kami keka, dinapat kaming e ustu at e mayap; 
Inya naman sasabian ku kekayu king mika atin lang labis-labis a pamangan at inuman ding sasamba at mamintu kanaku, oneng dumanup kayu at kumau. Maging maligaya la, oneng mipahamak kayu. 
Parala na king yatu ing uran,at paranuman na lang marangle. 
Ngeni, nanu ing isipan yung daptan na ning makibandi king ubasan? nganang kinutang Jesus. Puntalan na la at pamaten at ibie ne ing ubasan karing aliwang makisamak. 
Tiwala ya i Akis kang David at ngana king lub na, Lakuas deng pikasaman ding kabalen nang Israelita king dapat na. Inya manatili yang talasuyu ku kabang mabie ya.
Kaku ngeni makanyan kayu:anti kayung malanging sapa;ikit yu ing kabiguan ku,king takut betingan yu ku. 
Tutu pin, nganang mekibat Acan, mikasala ku king Ginu, ing Dios ning Israel. Oyni ing gewa ku. 
Mibalita kang Saul king minta ya Keila i David. Nganang Saul, Bildug nia mu rin ning Dios karing gamat ku; anti na ning kilung nang David ing sarili na ngening linub ya king metung a balen a maki pasbul at pader. 
Potang datang na ing panaun a ita, gamitan da ring tau ing kwentu tungkul kekayu antimong alimbawa na ning kabiguan at ikanta de iting kanta ning kabiguan tungkul king bie yung delanan:Lubus keng misaldak!Kinua ning Ginu ing gabun mi,at binie na karing memihag kekami. 
Ing balang kapagsubukan a daratang kekayu, ya naman ing karaniwan a daratang karing tau. Oneng tapat ya ing Ginu king pangaku na at e na kayu paburen masubuk king e yu agyung pibatan. King oras a masubuk kayu, dinan na kayung sikanan ban apibata yu, at gawa yang paralan ban adaig yu ing kapagsubukan. 
Ding kayanakan a lalakipinilit da lang gumiling trigu;ding anak a lalaki sayasayukut no manuling mabayat ing dutung a karelang pupusanan. 
Nganang kinutang kanaku ning Ginu, Jeremias, nanu ing akakit mu?Pekibat ku, Metung yang sanga na ning tanaman a almendro. 
Maragul la ding tagumpe a kekami kekang babie;magtagumpe kami uling kaluguran mu kami. 
Maggala-gala la ding tau king mabilug a bansa; maina la lub at maranup. King uli na ning danup da at mua isumpa re ing ari da at ing karelang Dios. Talanga la banua 
Minatna ya i Jesus at ngana king babai, Nu la karin? Ala waring mitagan metung man ban matul keka? 
Ngana ning Ginu, Ulit-ulit lang mikakasala ding memalen na ning Edom. Uli na niti, siguradu ku lang parusan uling penagal da lang espada ding Israelitang kapatad da at e da la pekitanan nanumang lunus. Alang kayangganan ing mua ra karela at e ra buring kalinguan. 
e na sukat lalako itang katuliran nang mana ning pangane anak; e na sukat lilipat ketang anak na king pakamalan nang asawa. 
Nganang Ruth, Meging maganaka kayu kanaku. Pepasikan yu ku lub king sinabi yu agyang e ku karapatdapat maging metung mu karing ipus yung babai. 
Ila deti ring piestang tikda ku; aldo lang banal ban mitipun kayu at samba, miyain ain-a-pamangan, ain-a-durulukan, ain-a-binutil, ain-sakripisyu ampon ain-a-inuman, ing balang metung king makatakda nang aldo. 
Dela da la ring mapilan a tau ding anak dang mangalati kang Jesus ba na lang itumpak ding gamat na karela. Inyang ikit da iti ding alagad na, sebianan da la ring tau. 
Makananu namang mika talapanaral, nung alang mituburan manaral? Agpang king sasabian na ning kasulatan, Kasampat na ning paniatang da ring manaral king Mayap a Balita! 
Dakal ing kekayung pupul angga king mikit ing kekayung pamamalut ila ning pamanagtal yung ubas, at e kayu pa man meyaring menagtal ubas datang na ing panaun na ning pamanasik. Maglabis-labis ing kabiayan yu at mibiebie kayung panatag. 
King kapitung aldo linual la ding mapilan karing tau ban mamulut pamangan, oneng ala lang bitasang ikua. 
Mas masanting ya ing wakasning metung a bagekesa king pamagumpisa na.Mas mayap ing mapibabatakesa king mapagmatas ka. 
Ngeni sabian mu karing Israelita ing kanakung sasabian: Baket kailangan pa ing daptan yu la naman ding kasalanan a depat da ring makatua yu, at paipagal kayung pupunta karing idolo da? 
Mekad sabian da king kamalian ing gewa ku inyang sinabi kung masala king arap da: Uli na ning pamanaya ku king pangasubli rang mie ding mete, inya ti ku ngeni malilitis king arap yu. 
Sinabi na namang David karing tubud king sabian da kang Amasa ing anti kaniti: Kamaganak da ka naman, Amasa. Manibat ngeni ika na ing pekapun da ring sablang sundalus at aliwa na i Joab. Paten na ku ning Dios, nung e tutu yan. 
Kaybat, puntalan me ing ari at sabian mu ing sabian ku keka. At sinabi nang Joab itang sukat nang sabian ning babai king ari. 
Iti mapalyari uling pekiapusan yu ing e mayap nang ugali ning Aring Omri at ing anak nang i Aring Ahab. Uling menatili kayung tutuki karing palakad da, inya ibagsak da kayu at muli kayung pikakasaman da ring sabla. Insultuan da kayu ding tau nukarin man.
Ding mitagan king bansa ila ding lima dang siudad ding Filisteo, ding Cananeo, ding Sidoniano, at ding Heveo a manuknangan karing kabundukan na ning Lebanon manibat king Bunduk ning Baal Hermon angga na king Pidadalanan ning Hamat. 
Iligtas na ka king panganib,at karing makamate sakit. 
Migbalik la ding guardia karing pamuntuk da ring pari at Pariseo. Ngarang kinutang, Baket e ye dela keti? 
Kitnan deng pasibayu, Nung makanyan, ninu ika? Ika i Elias?Pekibat nang Juan, Aliwa aku.Kitnan da ne naman, Ika ing Propetang panenayan me?Aliwa, nganang mekibat Juan. 
Kabang makanyan nang pagdipensang Pablo ing sarili na, kinulait ya keya i Festo. Ngana, Pablo, sira ka buntuk! Ing maragul mung kabiasnan sisiran na ka pamisip! 
Mikayanak yang metung a lalaki i Set, at pemalagyuan neng Enos. Kanita la megumpisang minaus ding tau king lagyu na ning Ginu king karelang pamanyamba.
Iti ya ing pikayari da ring anghel a magbante. Inya ngeni, paburen la ding tau nu man karin ing abalu ra king ing Kakataskatasan a Dios atin yang upaya karing kayarian da ring tau, at king malyari na lang aibie king ninumang pilinan na, agyang pang king musmus dili karing tau. 
Mapibabata ka at pekiarapan mu ing dakal a kasakitan king mitmung tetagan alang-alang kanaku at e ka sinawa. 
Neng babie kang kapasalamatan king Dios king kapamilatan na ning aliwang amanu, makananu yang makapakibat Amen ing karaniwan a taung kayabe mu neng e na aintindian ing sasabian mu? 
E re kalupa ding talaturu ning Kautusan, uling tinuru yang maki kayupayan.
Jeremias, subukan mu la ding taung kanakung pinili nung makananu meng susubukan ing bakal king api, at lawan mu nung nanu lang uri pangatau. 
Ing taung tapat mipapala ya, oneng itang mamalaguang mikualta ya, parusa ing tanggapan na. 
Nganang mekibat Jesus, Baket kukutnan mu ku nung nanu ing mayap? Metung ya mu ing mayap. Nung bisa kang magkamit bie, tuparan mu la ding kautusan. 
Uling ika ing Dios ku;ituru mu kung mamintu king kaburian mu!Maging maganaka ka sa kaku, karing dalan a alang panganib patnubayan mu ku. 
Nganang Balaam kang Balak, Muli na ku keta kekami, pero bayu ku mako, sabian ku keka nung nanu ing daptan da king daratang a panaun ding memalen na ning Israel karing taung sasakupan mu. 
Pintalan na ku at lepitan at ngana kanaku, Kapatad a Saulo, manakit kang pasibayu! At kanita mu rin menakit kung pasibayu at linawe ku keya. 
Tiru na la king gamat na ding alagad na at ngana, Oyni i ima ku at ding kapatad ko! 
Oneng tiki na la di Pedro, Santiago, at Juan. At megumpisa yang mebalisa at migkasakit a pilubluban. 
Kanita meko ya i Mordecai at depatan na itang sablang parapat nang Ester.
Potang malyari na yan, sukat lang tumakas karing bunduk-bundukan ding atyu Judea. 
Pero magkampu la ring Levita king makapadurut na ning Toldang tuknangan ku, ing Ginu, ban aguardia re. Ala kanitang milapit ban e dugpa ing mua ku, ing Ginu, karing memalen na ning Israel. 
Sulung maglakbe na kang mitmung kamalan ban magtagumpe ing katutuan at ing katuliran;magtagumpe ka uli ning kekang sikanan. 
Uli ning alang kupas a lugud na,ing Ginu kailangan deng pasalamatan; alang-alang karing milagrung depat na para karela ngan! 
O Ginu, Dios kang biasang mamarusa;ipakit mu na ing kekang mua! 
at manibat karin taglus-taglus ya king dalan palub king Hamat, taglus ya Zedad 
Kabud meyari lang tinanam ding Israelita kanita no man datang ding Midianita, ding Amalekita, at ding libut-libut a tribu ning aslagan at lusuban da la. 
laru para karing sulu; miyayaliwang paniangkap para king larung paglania at mabanglung insenso; 
Nganang Jesus, Ustu ing pakibat mu, daptan mu iti at mie ka. 
Ngeni ing akakit tamu balamu larawan yang malabug king salamin; oneng datang ing aldo a akit ta yang lupa at lupa. Ditak mu ing balu ku ngeni; oneng king daratang a panaun maging ganap na, antimo nung makananu na kung balu ning Dios. 
Malasak la ding altar at masira la ding altar a piyayainan insenso. Mate la ngan ding sablang tau king arap da ring karelang idolo. 
linual ya ban maglakad-lakad king marangle. Miglalawe ya at ikit na lang daratang ding kamelyu. 
Uling ing Anak ning Dios, i Jesu-Cristo a penaral mi kekayu di Silvano at Timoteo, e ya Wa at Ali; nune manatili yang Wa. 
Kanita ngana ning Ginu, Ipalub meng pasibayu ing gamat mu king baru mu tulid ning salu mu. Memintu ya i Moises, at inyang ilual neng pasibayu ala ne ing sakit a ketung; kalupa na ne ning sadia. 
Sagipan me ing bie ku, O Dios ko,at iligtas mu ku,ban matula kung isalitaing kekang pamagligtas. 
Pekibat nang Jesus, E bala nang tau malyaring makatanggap keting mesabi, nune mu detang dirinan nang makanyan ning Dios. 
Mananu na sanang paratangan ne lunus kekayu ning Dios a Mayupaya ing taung ita ban paintulutan na lang mibalik kayabe yu ding kapatad yung i Simeon at Benjamin. Nung e na la mibalik ding anak ku, makasadia kung tanggapan iti. 
Lumawe ka pang obra at sarulan ing marangle bayu me italakad ing kekang bale. 
Sinulat nang propeta Isaias a anak nang Amoz ing aliwa pang mengapalyari king pamag-ari nang Uzzia manibat king kapupurmeruan angga na king kawakasan. 
Kanitang misan inaus ku lang mabulung a tanaman a olibong memungang dakal karing maniaman a bunga; oneng ngeni, kayabe ning biung a anting duldul, silaban ku la ding bulung na at pamaklian ding sanga na. 
Alimbawa, ating metung a tune mayap a lalaki, matulid ya at ala yang kapintasan. 
Kaybat na nita, sindu na ing pamaglakad na at miras ya banda nang mauli ning Canaan. 
Anti ya kaniti ing bayung kasunduan a gawan ku karing memalen ning Israel: Ibili ke ing kautusan ku king mabilug dang pangatau at isulat ke iti karing karelang pusu. Aku ing maging karelang Dios at ila naman ding maging memalen ku. 
Makasulat king Istoria da ring Ari ning Israel ing heganaganang gewa nang Menahem. 
Inya kinuldas ku king bunduk a milalablab king api kabang darala ku la ding aduang tinabas a batu nung nu ya makasulat ing kasunduan. 
Kanita nganang Saul, Sabian yu kang David king ala kung buring nanumang duru nune mu ring dinalan a sepu ding balat a pipagsirkunsisyunan da ring Filisteo anting ablas karing kalaban. Inisip nang Saul iti ban paten de ring Filisteo i David. 
Ngana, Anak ning tau, sabianan me i Gog, ing pekapun da ring bansa ning Mesek at Tubal king bansang Magog. Magsalita kang laban kang Gog 
Ngana ning ari, Susumpa ku king Ginu king kapilan man e ra kayu paintulutan ituki yu la ding asawa yu at anak! Masalang masala king atin kayung balak mag-rebeldi. 
Potang iyugse ku na la karing miyayaliwang bansa da ring dayuan, kanita da akilala king aku ing Ginu. 
Sabian mu iti karing memalen na ning Israel, Ing ninuman, lalaki ya man o babai, ing gawang e ustu king kalupa nang tau, e ya meging tapat kanaku, ing Ginu. 
Ngana pang sinabi ning Dios, Anak ning tau, kuma kang metung a baldosa; ibili me king arapan mu at igulis me ing siudad ning Jerusalem. 
Ipatupad mu iti ban e la mapintas. 
Makayagpang ing bayaran yu king bilang da ring banua kaybat ning tauling Banua ning Pamanyubli, at mamisali kayu agpang karing bilang da naman ding banuang malyari yung pupulan king gabun kaybat ning Banua ning Pamanyubli. 
Nganang menalangin Asa king Ginung Dios, Ginu, ala metung man a anti ika ing makasaup king metung a maina king pamakilaban king metung a mayupaya. Saupan mu kami, O Ginung kekaming Dios, uling manalig kami keka, at king lagyu mu linual kaming makilaban kareting dakal a kalaban. O Ginu, ika ing kekaming Dios; e mu ipaintulut ing sambutan da kami. 
Agyamang megisan ne ining balat ku,kabang atyu ku pa king katawan kuakit ke ing Dios. 
Kaybat binie na kang Jacob ing maniaman a pamangan at itang tinape a sidia na. 
Talakad ka at malaus king siudad. Karin sabian da keka ing sukat mung daptan. 
Asasabi mi iti uli na ning pamagtiwala mi king Dios king kapamilatan nang Cristo. 
Inutus na naman kekami ing e ke manalakad bale ni sarul gabun at e tanam ubas ni sali mang mulahan ubas. Inutus na king manatili kaming manuknangan karing tolda ban makapanatili keng manuknangan keting bansa bilang dayuan. 
Malyari yang kumang metung karing baka na a alang dipektu neng miyayain yang ain-a-durulukan ing ninuman kekayu. Idala ne iti king tulid na ning pasbul ning Toldang tuknangan ku ban maging karapatdapat ya kanaku. 
Ilako ku la libutad yu detang mapaglaban at makasalanan. Ilual ku la karing bansa nung nu la manuknangan ngeni, oneng e ku la paintulutan makapagbalik king bansang Israel. Abalu yu kanita king aku ing Ginu. 
Meragul neng meragul angga king miras ya banua at akakit de ring heganaganang tau king yatu. 
Nganang Jesus, Ating aduang lalaking maki utang king metung a mamaram salapi. Ing utang na ning metung limang dalan a salaping pilak, at ing metung naman limang pulung salaping pilak. 
Ngarang mekibat kanaku, Makalunus ing kabilian da ring miligtas a mekapagbalik Jerusalem, ing lugal nung nu la mibait. Manga-insultu la karing paganu a manuknangan karin. Lasak-lasak ya pa mu rin ing pader at ding pasbul dalan ning siudad manibat na kanitang mesilab la. 
Kailangan nang tuparan ning lalaki ing katungkulan na bilang asawa king asawa na, at makanyan munaman ing babai. 
Matudtud yang maniaman i Pedro at ding kayabe na, oneng mipagising la at ikit da ing kaligayan nang Jesus ampon ding aduang lalaking makatalakad kayabe na. 
Ing katutuan sasabian ku kekayu: ing makiramdam king amanu ku at maniwala king mitubud kanaku atin yang bie alang angga. E ya mayatul, nune ibat king kamatayan linipat ne king bie. 
Tagkilan mia misan at e mu na ulitan;e mu na kalinguan ing labanan. 
Dininan ku lang bie ding taung pinili ku, at e ku na isundu ing pamamarsala karela, at e na ku mimua kabang-kaba karela. 
Nung sakali mang ating mangutang keting tau, Obat sugatan ka salu? ipakibat na, Ikua ku la den ketang bale na ning kakaluguran ku. 
Liwal ne king Ehipto ing balen ning Israel;uling ing lugud na alang angga. 
Nung pisali ne bilang ipus ning metung a tata ing anak nang babai, e ne malyaring dinan kalayaan anti ding ipus a lalaki. 
Karing milabas a panaun peintulut na ning Dios king ing balang bansa sumulung ya king sarili nang lakad. 
Uling king kapamilatan na ning mabie at alang anggang amanu ning Dios mibait kayung pasibayu bilang anak na ning pengaring alang kamatayan, at e ning pengaring ating kamatayan. 
Ibat ya iting sulat kang Santiago, ing talasuyu ning Dios at ning Ginung Jesu-Cristo.Pupugayan ku la ngan ding sablang pinili na ning Dios, ding makakalat king mabilug a yatu. 
Ing bie ku mawawala anti ing asuk;ing katawan ku mitatau yang anti ing api. 
Netanel, ing kapat; Radai, ing kalima; 
Kanita ra akilala ding tau Israel king aku ing Ginung karelang Dios. 
Ding tau Ehipto naman kukutkut da la ring anak dang pangane a mete uli na ning kayatulan na ning Ginu karing kikilalanan dang dios. 
oneng ding Judio sitsutan da la ring mapilan karing masalaping babaing ating lub king Dios at ding lalaking kikilalanan da king siudad. Inagkat da lang lumaban kari Pablo at Bernabe at tinabi da la king karelang distrito. 
Ing Dios sinabi na, Igalang me i tata mu at i ima mu, at Ninuman ing managkas kang tata na o kang ima na sukat yang mate. 
King sumangid na niting patyu king dane norti, ating aliwang pasbul dalan papunta king patyung atyu kilub; kalupa ne nitang king dane aslagan. Sikdan ne niting lalaki ing pilatan da reting aduang pasbul dalan. Dinalan anam apulu't walu yang talampakan. 
Makalunus na kayo, ikayung talaturu ning Kautusan at Pariseo! Bulag a talataid! Tuturu yu, Nung ing ninuman susumpa ya king Templo alang ulaga ing sumpa na. Nung king gintu na ning Templo karin ya sumpa, matibe ing sumpa na. 
Inya pepayaus neng Ester i Hatak, ing metung karing kapun na ning ari a miyatasan sumaup keya. Inutusan neng paintunan ne i Mordecai at ikutang nung baket mipakanyan ya. 
Sinabi mi naman king labi keng aduang mikakapatad at ing metung ming kapatad mete ne samantalang ing bungsu kayabe ye keti Canaan. 
Memayad lang buis kang Uzzia ding Ammonita, at meging pikabaluan ya pati na king Ehipto uli na ning mayupaya ya. 
Menatili lang manuknangan ding Amoreo king Ayalon, Saalbim, at king Bunduk ning Heres, oneng ding Israelita pepanatilian da lang atyu lalam dang upaya ding tribu nang Efraim at Manase, at pinilit da lang magobra para karela. 
ding singsing karing taliri da, at karing arung da; 
At ika, Pasur, mabihag ka at ing mabilug mung pamilya at midala kayu Babilonia. Karin ka mate at mikutkut kayabe da ring sabla mung kakaluguran a selitanan mung dakal a kalaraman. 
Nung kailangan ing aku ing munta, ila ding maging kayabe kung lumakad. 
magkang penakmul da ka tamung mabie,uling maragul ing kasbu da kekatamu; 
Tinalakad ya i Ezra at pepapangakuanan na lang taimtim ding manimuna da ring pari, ding Levita, at ding memalen king daptan da itang binie nang munikalang Secania. 
Nung e na ku man katanggap-tanggap ya na ing bala king buri nang daptan kanaku. 
Kaybat na ning kapitung aldo, siasatan neng pasibayu at nung kinayap ne ing baya at e ya mikalat, ideklara neng malinis na uling metung ya mung baya. Pipian na kanita ning mika baya ing susulud nang imalan at saka ya mandilu. 
pepakit yang pasibayu ing Ginu, antimo inyang pepakit ya karin king Gibeon. 
Kanita ngana ning Ginu kanaku, Anak ning tau, pakalawan mu at pakatingiran ing sablang akakit mu at daramdaman, uling sabian ku la ngeni keka ding sablang patakaran at tuntunan tungkul king Templo ku. Pilinan mu lang masalese detang karapatdapat a lungub king Templo at detang e sukat lungub. 
Inyang ikit nang minayun ning kapitan ampon ding sundalus a kayabe nang magbante kang Jesus at ikit da ing sablang mepalyari, mitakutan la at ngarang sinabi, Tutu pin ing Anak ne ning Dios! 
Iti ya ing maging masanting yung oras ban munie patutu tungkul kanaku. 
kabang panenayan ta ya itang maligayang Aldo. Ita ing Aldo a pakit yang mitmung kaligayan ing Dios at Talapagligtas tamung i Jesu-Cristo. 
E ne kailangan ing aldo o bulan ban aslagan ne ing siudad uling saslag karin ing ligaya na ning Dios at ing Kordero ya ing sulu. 
Malati la ding kuartu ning katlung palapag kesa karetang king mumuna at kaduang palapag uli na ning makayatras la. 
Ngarang kinutang kang Juan, Nung makanyan, nanu ing sukat ming daptan? 
E kayu sukat magmayap-mayap nung king lub yu mag-ari ing kapangaririan, ing kaplas lub at kaimutan, at e yu tatakpan ing katutuan king pamamigawang amanu. 
Baket ing kikilalanan yung dios a mayupayang i Apis mibagsak ya?Uling ing Ginu digsa ne! 
Ing taung e kampi kanaku laban ya kanaku, at ing e makipanipun kanaku, king kamatutuanan mangalat ya. 
Ukiatan ke ing tanaman a palmaban agtalan ding bunga na.Ding adua mung susu anti lang aduang punggul a ubas;ing mabanglu mung pangisnawa mansanas ing keyang kalupa, 
Kanitang minuna, king dakal at miyayaliwang paralan, migsalita ya ing Dios karing kekatamung makatua king kapamilatan da ring propeta. 
Meging masikan ya aldo-aldo i David, uling ing Ginung Mayupaya mamantabe ya kang David. 
King kapamilatan da ring tubud, ing Ginu, ing Dios da ring makatua da, paulit-ulit na lang dirinan babala ding memalen uling buri na lang iligtas at ing Templo. 
Atin namang metung a lalaking linapit kang Jesus at ngana, Maestro, nanu ing mayap a sukat kung daptan ba kung tanggapan ing bie alang angga? 
Nganang sinabi, Pangaku ku keka king bendisyunan da kang lubus at dinan da kang dakal a lahi. 
Oneng karing aldo datang ing Ginu gawan neng pasibayung mapala ing Moab. Iti ya ing sinabi nang mapalyari ning Ginu tungkul king Moab.
King tribu nang Juda sinabi na: Ginu, pakiramdaman mu sana ing panigapu nang Juda,at iyabe meng pasibayu karing kapatad nang tribu.Ingatan me karing gamat muat saupan lumaban karing kalaban na. 
Miligtas kayu nung sabian yu at daptan ing matulid. E yu gagamitan ing upaya yu king pamaglinlang karing pakakalulu at e kayu tatanggap suhul. E kayu makiabe karing magplanung makamate kalupang tau o darapat karing bage a e mayap. 
Ing Ginu, ing Ari ning Israel, sasabian na,Ikong kikilalanan dang dios ding bansa, yapag ye ing kasu yu;idala yu la ding kekong katibayan! 
Jeremias, kutnan mu la ding propeta, Nanu ing pakibat a binie na ning Ginu kekayu? Nanu ing sinabi na ning Ginu? 
Ketang lugal a ita, king bunduk kung banal, ing matas a bunduk ning Israel, ikayung sablang memalen ning Israel samban yu ku. Tumula ku kekayu at panayan ku ing pagdala yu kung ain-sakripisyu, ding pekamasanting a ain at ding banal yung regalu. 
Sinabi ku king sarili ku king dapat lang magsalita ding maki idad na,king idake ra ing dakal a kabiasnan da. 
Inya tapat yung pamintuan at tuparan ing sablang makasulat king libru na ning Batas nang Moises. Ala kayung lalaktawan agyang metung mu mang dake na niti, 
Uli na niti, mal kung kakaluguran, nung makananu yung parating tikian ing sasabian ku kanitang kayabe yu ku pa, lalung maulaga ing pamintuan yu ku ngeni, ngening e yu na ku kayabe. Isundu yu ing pamagobra para king kaligtasan yu a abe ing takut at galgal, 
Wa, maging baug ya sana ing benging ita;ala sanang meramdam a masayang kulisak. 
Nung sakali mang aukiatan ne ning Babilonia ing banua at makagawang matibe kuta karin, makanyan man, mitubud ku ring tau karin ban lasakan de. Aku, ing Ginu, ing migsalita. 
Ibie ke i Aring Hopra ning Ehipto karing gamat da ring kalaban nang bisang makamate keting ari. Makanyan ing depat ku kang Aring Zedekias na ning Juda; binie ke karing gamat nang Aring Nebucadenesar ning Babilonia a kalaban na at mignasang makamate keting ari.
Linigtas mu ku king kamatayan;e mu pepaburen ing tanggap kung kabiguan,inya arap mu maglakad kung kayantabe ning sala a kekang babie.
Migsalita ya ing Ginu kang Moises karin king Disyerto ning Sinai. Ngana, 
Buri da ing pamatakutan da kami ban tuknang kaming magobra. Ngakung menalangin, O Dios ku, pasiknangan mu ku sana ngeni. 
Oneng i Cristo miyain yang metung mung sakripisyu para karing kasalanan, metung a sakripisyung sapat angga king kapilan pa man. Kaybat, linukluk ya king banda nang wanan ning Dios. 
Karin king Horeb ginawa lang metung a biserung baka,at iting larawan a pinandayan ya ing karelang simban. 
Sabian mu la deting tuntunan kang Aaron at karing anak nang lalaki ampon karing sablang memalen na ning Israel. 
Ing Kayarian ning Banua kalupa ne ning pibandian a makakutkut king gabun. Mipaintagun akulkul ne ning metung a tau at timbunan neng pasibayu. King tula na, meko ya at pisali na ing sablang pibandian na at kaybat migbalik ya at seli ne ing gabun a ita. 
at i Jehu a anak nang Nimsi bilang ari na ning Israel. Lanian mia namang laru i Eliseo a anak nang Safat ning Abel Mehola bilang propetang kayalili mu. 
Makalunus ya ing kayarian na ning Israel! Ing leguan na kukupas na anti ding koronang sampagang makaputung karing malasing nang manimuna. Sasalingalngal ing pabanglu karing buntuk dang mapagmatas, oneng pakapase la king kalasingan da. 
Kanitang abak ning katlung aldo menuldul at mengildap, at linto ya ing makapal a biga king bunduk. Meramdam ya ing matning tiup na ning trumpeta! Ginalgal la king takut ding sablang tau king kampu. 
Pepailalam na ning Dios king kayupayan nang Cristo ing sablang bage, at ya ing binili nang pekabuntuk ning iglesia. 
Ngening aldong iti likuan yu la ding pamilya nang tata ku at pete babo ning metung mung batu ding pitung pulu nang anak, at gewa yeng ari da ring memalen na ning Sikem i Abimelek, ing anak nang tata ku king ipus na, uli na mu ning kamaganak ye. 
king panaun ning danup e na ka paburen mate;at ilisia na ka king kamatayan king panaun ning gera. 
Atyu la keting libru ding mensahi tungkul king Juda at Jerusalem a sinabi na ning Dios kang Isaias a anak nang Amoz. Milyari iti kanitang di Uzzia, Jotam, Ahaz, at Hezekia ilang ari na ning Juda. 
Magsalita ya king lagyu ku at parusan ke ing ninumang e makiramdam. 
Mataram yang migsalita kekami itang taung panibalan da Ehipto at sinabi na king ispia ke kanu! 
King maralas kung pamaglakbe, mibili ku king miyayaliwang panganib: karing albug, karing tulisan, karing kalupang Judio, at karing paganu; king panganib karing siudad, king disyerto, king dagat, at karing magkunwaring kapatad. 
Mananu na sanang ibie na ning Dios kang Onesiforo ing lunus na king Aldo ita. Balu mung masalese nung makananu na kung siyuan karin Efeso.
Maging malugud la ding tau king sarili ra at king salapi. Maging palalu la, mayabang, mapaninsultu, mapaglaban karing pengari, ala lang pasalamat, at lapastangan la king Dios. 
Kalupa nang Manase a tata na, e katanggap-tanggap king Ginu ing depat nang Amon. Simban na la ding idolo a simban nang tata na. 
Para karela, ika metung ka mung talapagkanta karing kanta ning sinta o metung a biasang manigtigan alpa. Makiramdam la king sablang sasabian mu, oneng metung man king sinabi mu e ra daptan. 
Inya tiglus mi ing pamitalakad pasibayu king pader, at e miglambat ayari mi ya ing kapitna ning katas na uling makasadia la ngang magobra ding tau. 
Inatiat me ing gamat mung wanan,at ing gabun kalaban inakmul na la ngan. 
Sana tanggapan mu ing panalangin ku antimong mabanglung insenso,at ding gamat kung makatas king panalangin antimong pambenging ain-sakripisyu. 
Subali pa king Hebron (ing metung karing siudad a santungan) miyabie la deting makatuking siudad karing lahi nang Aaron a pari: Libna, 
Nganang mekibat, King Babilonia, nung nu la manalakad templo para kaniti. Potang mayari ne ing templo, ibili de karin ing kaing ban samban.
Kanita pekibat nang Doeg a tau Edom a makatalakad kayabe ding tauan nang Saul, Ikit keng papunta Nob i David a anak nang Jese; pintalan ne i Ahimelek a anak nang Ahitub karin Nob. 
Nung ing Ginu e ya migpanig kekatamu,nanu kaya ing mepalyari?Makibat ka ngeni, O Israel! 
Inyang minatna ya i Esau ikit na la ding babai at ding anak. Ninu deting kayabe mu? nganang mengutang.Pekibat nang Jacob, Ila deti ring anak a malugud nang binie ning Dios king kekang talasuyu. 
Matula mu lang tatanggapan detang manakit tula king pamaniapat dang matulid, detang makaganaka nung makananu mu lang buring mibiebie. Mimua ka kekami, makanyan man sinulung mi ing pamaniapat ming kasalanan. Agyamang maragul ing mu mua kekami, tiglus mi pa mu rin ing pamaniapat e ustu manibat na kanitang mumunang panaun. 
Lawan mu ing kasakitan ku layun ikabus mu,uling e ku la kakalinguan ding utus mu. 
Oneng itamu king Dios tamu. Ing ninumang kikilala king Dios makiramdam ya kekatamu; oneng ing ninumang e king Dios, e ya makiramdam kekatamu. Makanyan tamung akilala ing pamiyaliwa na ning Espiritu ning katutuan ila ning espiritu na ning kamalian. 
At isanung maragul a bansa ing ating kautusan at tuntunan a mitmung katuliran nung e mu ding binggitan ku ngeni kekayu? 
Makamal a Ari, king kekayung paninap ikit yeng makatalakad arapan yu ing metung a maragul a estatua; masala ya ampon maningning at makatakut yang lalawan. 
Migpakalinis lang miyabe-abe ding pari at ding Levita; malinis la ngan agpang king aduan na ning Kautusan. Pete da la ring animal para king ain ning Pamaglagpus para karing sablang memalen a mibalik, karing pari, at para karing sarili ra. 
Keka lang pikakasamanding sasambang e tutung dios,oneng ika, Ginu, ing kakung panaligan. 
Akilala na lang Juda at ngana, Ala yang kasalanan. Aku ing maki pakibatan. E ke pepayasawa kang Tamar ing anak kung i Sela. E na ne pasibayung sipingnan i Tamar. 
Kanitang panaun a ita, ukum ya king Israel ing babaing i Debora a propeta at asawa nang Lapidot. 
